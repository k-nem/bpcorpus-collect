<div class="container">
<div class="book-utils">
<div id="qrcode"></div>
<a href="/Ales_Harun/Viasna_cuz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FilenameSuffix: cuz -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Вясна -->
<h2><a href="http://knihi.com/Ales_Harun/">Алесь Гарун</a></h2>
<h2>Вясна</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Эх, вясна, вясна!..</p>
<p>Як прыйшла яна,</p>
<p>Прынясла сьвятла,</p>
<p>Прынясла цяпла.</p>
<p>Наліла у лагох</p>
<p>Сьнегавой вады,</p>
<p>Расьцвіла у лугох,</p>
<p>Расплела сады,</p>
<p>Прабудзіуся лес</p>
<p>На вясенні шум,</p>
<p>А глыбокі сум</p>
<p>Мне у душу улез...</p>
<p>Першыя гусі ужо праляцелі,</p>
<p>Палі на рэчцэ, узгорак абселі,</p>
<p>Гвагалі доуга, нараду сабраушы,</p>
<p>Потым згадзіліся, дось пакрычаушы,</p>
<p>Узляцелі высока над сосны, над елі</p>
<p>І недзе прапалі у нябескім касьцелі ...</p>
<p>Ах, каб крылля, крылля мне</p>
<p>І той лет гусачы,</p>
<p>Я прапау бы у гарыне</p>
<p>Хто-б мяне і бачау!</p>
<p>Раз-у-пораз, раз-у-раз,</p>
<p>У небо-б біу крыламі...</p>
<p>Гусі, гусі, я да вас,</p>
<p>Я лячу за вамі!</p>
<p>Дзе былі вы? Што было там?</p>
<p>Дзе жылі вы? Над балотам?</p>
<p>Мо ля рэчкі? Мо ля хаткі?</p>
<p>Ля сялібы маго таткі?</p>
<p>Мае маткі, майго браткі,</p>
<p>Вы ні бачылі часамі?</p>
<p>А сястрыцы? А дзявіцы,</p>
<p>Маей любы,</p>
<p>Вы ні бачылі часамі?</p>
<p>А у шлюбы</p>
<p>Ні зьбіраецца сястрыца?</p>
<p>Не? А люба, чарауніца?...</p>
<p>Ці там ймгліста,</p>
<p>Ці там ясна?</p>
<p>Красна? Міла?</p>
<p>Гусі! Шчасна?...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>