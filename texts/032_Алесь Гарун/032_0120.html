<div class="container">
<div class="book-utils">
<div id="qrcode"></div>
<a href="/Ales_Harun/Pachodnaja_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1917 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Паходная -->
<h2><a href="http://knihi.com/Ales_Harun/">Алесь Гарун</a></h2>
<h2>Паходная</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Загрымелі ў барабаны,</p>
<p>Заігралі ў трубы —</p>
<p>Раскаціўся грукат грому</p>
<p>Чалавечай згубы.</p>
<p>Закурылася дарога,</p>
<p>Заіржалі коні,</p>
<p>Праваджала маці сына</p>
<p>Па зялёнай блоні<sup><a href="#footnote-1">6</a></sup>.</p>
<p>Залівалася слязамі,</p>
<p>Каля стрэмя йдучы:</p>
<p>«Завісаюць над табою,</p>
<p>Галубок мой, тучы...</p>
<p>Загнятуць цябе марозы,</p>
<p>Мой пякнюткі квеце,</p>
<p>Астануся я зязюлькай,</p>
<p>Сірацінкай ў свеце...»</p>
<p>Пацяшаў яе хлапчына:</p>
<p>«Супакойся, мама,</p>
<p>Не навекі ты за мною</p>
<p>Зачыніла браму.</p>
<p>Яшчэ будзе вараненькі</p>
<p>Капыцікам біці:</p>
<p>— Выйдзі, выйдзі, гаспадыня,</p>
<p>Сыночку адкрыці!..</p>
<p>Яшчэ будзе вараненькі</p>
<p>Весела іржаці:</p>
<p>— Выйдзі, выйдзі, гаспадыня,</p>
<p>Сыночка ўстрачаці!»</p>
<div class="endnote-block">
<div class="footnote"><p><sup><a id="footnote-1">6</a></sup> Па лузе, пашы <i>(паланізм)</i>.</p>
</div>
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>