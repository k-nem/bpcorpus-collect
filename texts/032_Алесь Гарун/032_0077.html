<div class="container">
<div class="book-utils">
<div id="qrcode"></div>
<a href="/Ales_Harun/Kaniec_Pauluconka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Канец Паулючонка -->
<h2><a href="http://knihi.com/Ales_Harun/">Алесь Гарун</a></h2>
<h2>Канец Паулючонка</h2>
<div style="height: 3rem"></div>
<!-- TOC_BEGIN -->
<a href="#chapter1">І.</a><br/>
<a href="#chapter2">ІІ.</a><br/>
<a href="#chapter3">III.</a><br/>
<a href="#chapter4">IV.</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І.</h3>
<p>Ноччу позна, па кірмашу,</p>
<p>Ехау з места Паулючонак,</p>
<p>А празванне меу „Жучонак",</p>
<p>Гаспадар быу з вескі нашай.</p>
<p>Унучак Паула, сын Антося,</p>
<p>(Той быу к пану дапушчоны)</p>
<p>Баутрамеям быу хрышчоны,</p>
<p>Чалавек быу з мухай у носе.</p>
<p>Едзе у страсе: цемна, ціха...</p>
<p>У дальнім лесе хтось рагочэ...</p>
<p>Уляпіу у цемню вочы,</p>
<p>І здаецца... Што за ліхо?</p>
<p>Нехта йдзець сярод гасьцінца.</p>
<p>Пэуне двое, штосьць гамоняць.</p>
<p>„А каго тут чэрці гоняць" —</p>
<p>Аж падняуся на драбінцэ.</p>
<p>Бачыць: нейкіх аж тры цені</p>
<p>У бок зыйшлі і разам сталі.</p>
<p>Пад'еджае. Усе аддалі</p>
<p>Хвалу Божжаму іменю</p>
<p>— „Хто тут блудзіць?" запытауся</p>
<p>— Баутрамей у ліхой трывозе,</p>
<p>Бо тагды, па той дарозе,</p>
<p>Ні адзін гультай бадзяуся.</p>
<p>— «Старцы, дзядзька! — Кныш, Вароба</p>
<p>— С Краснай Долі, Крук Нічыпар"...</p>
<p>— „А бадай-жа вас Люцыпар,</p>
<p>Ці напасьніца хвароба!</p>
<p>Чорт вас водзіць тут, галыткі,</p>
<p>Добрым людзям на спатканне,</p>
<p>Хай вас трасца".... «Годзі, пане!</p>
<p>Час пакінуць звычай брыдкі,—</p>
<p>Кажа Кныш. — Ці ты маленькі.</p>
<p>Што на нас дарма злорэчыш?</p>
<p>— Нам хады ні запярэчыш</p>
<p>Па гасьцінцу. Можа усенькі!"</p>
<p>— „Нас ні лай — Вароба прэціць —</p>
<p>Бачыш ночка: допуст Боскі;</p>
<p>Хоць ні многа верст да вескі,—</p>
<p>А усяго здалееш стрэціць.</p>
<p>Лепш зрабі ты па хрысьцьянску,</p>
<p>Падвязі, памей к нам ласку,</p>
<p>Змардаваліся мы цяжка —</p>
<p>Чым-ся лаяць па-паганску".</p>
<p>— „Вох, разумны дзе знайшоуся!</p>
<p>— Хочаш езьдзіць на дурніцу?</p>
<p>Маеш дулю, пане Грыцу!</p>
<p>Ні з такім, браток, зыйшоуся!"</p>
<p>Сьвіснуу пужкай па канечку,</p>
<p>Мэрам бічык, а ні пуга.</p>
<p>„Но, Буланы! Но, шаулюга!</p>
<p>Марнаваць ні сьлед нам ночку".</p>
<p>—„Гэй, суседзе, — Кныш зноу крачэ,</p>
<p>Дай прысесьці-ж на драбінку!</p>
<p>А у цяжкую гадзінку</p>
<p>Мы заплацім па жабраччу".</p>
<p>— «Ну, ну, як-жа, — маеш збыткі!</p>
<p>Так Баутрук у адказ рагочэ, —</p>
<p>Ходзіць у латах, яшчэ хочэ</p>
<p>Заплаціць; а чым, галыткі?»</p>
<p>Тут Нічыпар рыкнуу басам,</p>
<p>Моуся той мядзьведзь з дубровы,</p>
<p>(Голас надта меу здаровы)</p>
<p>„Падвязі да карчмы, васан!“</p>
<p>— «Што дасьце?» — Баутрук на гэта.</p>
<p>— „Што-ж у нас? Кіі, ружанцы"....</p>
<p>— „Дык прасіце, абадранцы,</p>
<p>Хай лазаты дасьць карэту!"</p>
<p>Ударыу лейцам. Конь падскочыу.</p>
<p>Як падстрэлена казуля.</p>
<p>—„Лепі чорта падвязу я!“</p>
<p>Баутрамей пад нос мурмочэ..</p>
<p> </p>
<p> </p>
<h3><a id="chapter2"></a>ІІ.</h3>
<p>Мрок запау яшчэ цямнейшы,</p>
<p>Хоць калі ты шылам у вочы.</p>
<p>У каляіне гразь хлюпоча,</p>
<p>А Баутрук цяпер сьмялейшы:</p>
<p>—«Хутка будзем, коню, у хаці,</p>
<p>Скончым нашу райтараду.</p>
<p>Гаспадыня будзець рада.</p>
<p>Выйдзе с хаты спатыкаці!»</p>
<p>Аж цыганскую гаворку</p>
<p>Чуе раптам прад сабою.</p>
<p>Бытцам йдуць яны гурбою</p>
<p>І вядуць аб нечым спорку.</p>
<p>—„От яшчэ ні меу хваробы—</p>
<p>С цыганамі мець спаткання:</p>
<p>Сядзець сам без запытання,—</p>
<p>Зьвесны норау цыгановы!"</p>
<p>Як ні хочэ ззаду быці,</p>
<p>Конік цягне дробным трусам...</p>
<p>Даганяе, хоць і мусам,</p>
<p>Зраунавауся, — што рабіці!</p>
<p>— Што за дзіво?—Паулючонку</p>
<p>— Падкальнуло у сэрцо нешта.</p>
<p>Толькі трое, а дзе рэшта?</p>
<p>Два цыганы йдуць і жонка.</p>
<p>— «Здрастуй, бацьку!» гыркнуу з боку</p>
<p>Цыган доугі, чорнатвары</p>
<p>І другі за ім да пары</p>
<p>І цыганка.—„Скуль, здалеку?“</p>
<p>— „Еду с торгу" — „ А, вяльможны!</p>
<p>— Падвязі да карчмы хоця,</p>
<p>Бо па гэтакай хлюпоце</p>
<p>Пехатой ісьці ні можна.“</p>
<p>„Рад-бы я, ды сам ты бачыш,</p>
<p>Што на колах, братка, цесна,</p>
<p>Ні усядземся сумесна"...</p>
<p>—«Эй, аб чым ты, бацьку, плачыш!</p>
<p>Цыган, пане, як вужака:</p>
<p>Хоць у шасьцех здалелі-б сесьці!</p>
<p>А ля карчмы хочым зьлесьці,—</p>
<p>Ні замучыцца каняка.»</p>
<p>Ні пасьпеу Баутрук поуслова</p>
<p>Адказаць па просьбу гэту.</p>
<p>А мужчыны і кабета</p>
<p>Шась на колы баутруковы!</p>
<p>—«Н-но! Гані сваю шаулюжку!»</p>
<p>«Дадай ходу!» І рагочуць</p>
<p>Штосьць па свойму там стракочуць,</p>
<p>Адабралі лейцы, пужку...</p>
<p>Буркнуу быу на тыя рэчы</p>
<p>Баутрамей, дык — д'ябла дзеці! —</p>
<p>Ледзьвя здолеу усядзеці, —</p>
<p>Так заштурхалі у плечы.</p>
<p>— «Сядзь спакойна, ты, зрэбніна!</p>
<p>Кінь плявудзгаць гэтта лішку:</p>
<p>Выпьеш у карчме тры кілішкі</p>
<p>І заплацім што павінна»</p>
<p>Што ты зробіш? Німа волі,</p>
<p>Іх-жа сіла, перамога.</p>
<p>Дзякуй толькі Пану Богу,</p>
<p>Ні спаткалося іх болі.</p>
<p>Праз гадзіну, — час кароткі</p>
<p>Баутрамею доугім здауся,—</p>
<p>Сьвет з ваконца паказауся</p>
<p>У корчомцэ пана Ноткі.</p>
<p>— «Ну, вот, бацьку, гаварыу ты!</p>
<p>—Зараз зьлезем, купім гары</p>
<p>I заплацім тры таляры</p>
<p>Мы ні любім жаднай крыуды.»</p>
<p> </p>
<p> </p>
<h3><a id="chapter3"></a>III.</h3>
<p>Цесна у карчме — у бочцэ мэрам</p>
<p>Селядцоу, людзей набіта.</p>
<p>Дымам лямпачка спавіта</p>
<p>Тутуневым, едкім, шэрым.</p>
<p>Гоман, грукат, сьмех і спрэчка...</p>
<p>Гэнам граюць, гэтта скокі</p>
<p>Вырабляюць, узяушысь у бокі,</p>
<p>Аж трасуцца сьцены, печка.</p>
<p>Баутрамей спацеу, чырвоны</p>
<p>С цыганамі пьець гарэлку,</p>
<p>Скінуу сьвіту і мяргелку</p>
<p>Выглядае моу шалены.</p>
<p>Мусіць дзюбнуу чарак многа,—</p>
<p>Нешта старцау успамінае,</p>
<p>З іхняй долі выкпівае</p>
<p>І сьмяецца с Пана Бога.</p>
<p>— „От, халеры! Дай ім хлеба,</p>
<p>—Дай рызманчык, тое, сее,</p>
<p>—Гультаям!... За што, якое?</p>
<p>Суляць ласку Божжу з неба.</p>
<p>Ласку Божжу!... Абібокі!</p>
<p>Мне пуховы хлеб смачнейшы,</p>
<p>У році коле, а сытнейшы,</p>
<p>А нябескі... вох, далекі!</p>
<p>Кажуць, у небі есьць Збавіцель.</p>
<p>Мне здаецца — людзі брэшуць,</p>
<p>Языкі аб зубы чэшуць:</p>
<p>„Есьць Збавіцель, спакусіцель“..</p>
<p>Тут цыган, што быу ля боку,</p>
<p>Лезе проста цалавацца"</p>
<p>— „Можаш с царствам распрауляцца,</p>
<p>У галоуцы маеш кльоку,</p>
<p>Маеш, братка! Мусім выпіць,</p>
<p>Я з бутэлькі выллю рэшту".</p>
<p>На другіх міргнуушы нешта,</p>
<p>Абмачыу у гарэлцы кіпець.</p>
<p>Баутрамей, як выпіу гэта,</p>
<p>Крэкнуу, плюнуу, аблізнууся.</p>
<p>Цыган хітра усьміхнууся.</p>
<p>—«Прад табою, кажэ, мэта:</p>
<p>Хочаш злота мець, як бруду?</p>
<p>Хочаш срэбрам слаць падлогу?</p>
<p>Хочаш медзі? Дам спрамогу,</p>
<p>Усе дастану, усе здабуду.</p>
<p>Хочаш панам быць прыдворным?</p>
<p>Грапам, князям, дваранінам,</p>
<p>А ні бедным селянінам,</p>
<p>Ні хадзіць у целі чорным?...</p>
<p>Хочаш, браце?... Ну, кажы нам?»</p>
<p>Баутрамей крыху зьмешауся:</p>
<p>— „Я, па праудзі, ні зьбірауся</p>
<p>Быці нейкім кармазынам..."</p>
<p>—„Ен }ні думау,—вох прастота!</p>
<p>Хіба ты ужо напіуся? —</p>
<p>Цыган зноу-жа прычапіуся:—</p>
<p>Ты кажы: ці есьць ахвота?"</p>
<p>— „Быці панам... Жыць у дастатку...</p>
<p>Быць у пашане... Усе пазнаці,—</p>
<p>А за гэта... Што вам даці?!“</p>
<p>— «Што? Драбніцу толькі, братку:</p>
<p>Нам душы тваей ні трэба,</p>
<p>Ні бяром цяпер ні у кога.</p>
<p>Адступіся ты ад Бога,</p>
<p>Адступіся ты ад неба.</p>
<p>Згода, слухай? Кажы: „ладна“!</p>
<p>Выпьем разам гарнец меду».</p>
<p>Баутрамей ні учуу падходу</p>
<p>І згадзіуся безаглядна.</p>
<p>Цыган устау з услону важна,</p>
<p>У правы, у левы кут падзьмухау.</p>
<p>—«Ну, цяпер устань і слухай,</p>
<p>І кажы за мной выразна».</p>
<p>Стау Баутрук, зьмяніушысь у твары,</p>
<p>Увесь дрыжыць, — калоціць фэбра, —</p>
<p>Дзеля злота, панства, срэбра,</p>
<p>Прамауляе ціха чары.</p>
<p>С кожным словам улазіць звольна</p>
<p>Сум у душу і страх сьмяротны.</p>
<p>Прамауляе ніахвотны,</p>
<p>Над сабой цяпер ні вольны.</p>
<p>...................................................................</p>
<p>...................................................................</p>
<p>...................................................................</p>
<p>Скончыу цыган. — „Сядзь ягомасьць, —</p>
<p>Кажэ чорны, — скончым дзело,</p>
<p>Пагуляем, братку, сьмела</p>
<p>За прыемную знаемасьць"</p>
<p>Баутрамей вачыма лыпнуу,</p>
<p>Як бы зараз ен прачхнууся.</p>
<p>Глынуу сьліну, папірхнууся.</p>
<p>— „Я за лішне мусіць лыкнуу.</p>
<p>Толькі што я відзеу страхі:</p>
<p>Ясны анел с чорным біуся,</p>
<p>Гром грымеу, а сьвет зацьміуся</p>
<p>І прапалі неба знакі.</p>
<p>Хтось душыу мяне за горло,</p>
<p>Аж пачуу я у вуш‘ю звоны,</p>
<p>Аж цяпер здаюцца шпоны</p>
<p>Тут, на шыі. Дух заперло"...</p>
<p>—,, Глупство гэта. Выпьеш болі,</p>
<p>Мары, пане, зараз зьнікнуць, —</p>
<p>Цыган кажэ — нават пікнуць,</p>
<p>Ні адважацца ніколі."</p>
<p>Выпіу кубак меду поуны</p>
<p>Баутрамей, другім паправіу,</p>
<p>«Ты, цыгане, — кажэ, — правіу.</p>
<p>Што я буду пану роуны.</p>
<p>Буду злота мець без ліку,</p>
<p>Срэбрам у хаці біць падлогу,</p>
<p>Дай-жа грошы колькі змога,</p>
<p>Хоць бы тайстру нівяліку».</p>
<p>— «О!. . За гэтым, брат, ні стане,</p>
<p>Будуць грошы, будзе нанство!</p>
<p>Маеш патэнт на дваранство:</p>
<p>Гэрбу Воука на Кургане.</p>
<p>Маеш грошы: чыстым злотам</p>
<p>Мех скураны вось пабіты.</p>
<p>Ну, цяпер, здаецца, квіты,</p>
<p>Ці чаго яшчэ ахвота?»</p>
<p>— «Дзе, у ліха, больш хацеці? —</p>
<p>Баутрамей у адказ сьмяецца —</p>
<p>Хопіць мне і застанецца</p>
<p>Ашчасьлівіць нават дзеці!»</p>
<p>— «Досыць? Добра! Схочаш болі,</p>
<p>Дзьмухні толькі улева, управа,</p>
<p>Па загаду зробім жвава,</p>
<p>Як ніхто, нігдзе, ніколі</p>
<p>Віват! — крыкнуу цыган, — слава!</p>
<p>Жычу шчасьця Баутрамею!»</p>
<p>І пайшла у карчме завея,</p>
<p>І пайшла у карчме забава.</p>
<p>Усе сплялося у нейкім віры:</p>
<p>Рукі, твары, плечы, сьвіты,</p>
<p>Кужэль панскі, аксаміты,</p>
<p>Порт мужыцкі, скрыпкі, ліры.</p>
<p>У дзікім тахце рэюць зыкі.</p>
<p>Баутрамей с цыганскай скачэ:</p>
<p>— «Хадзі, імасьць, хадзі, ваша!</p>
<p>Скачы пані!... Чыкі-брыкі!...</p>
<p> </p>
<p> </p>
<h3><a id="chapter4"></a>IV.</h3>
<p>Цэлу ноч сядзела жонка,—</p>
<p>Муж с кірмашу зараз будзе...</p>
<p>Прывязьлі ей у ранку людзі</p>
<p>Ніжывога Паулючонка.</p>
<p>Ен загінуу, грэшны, блізка,</p>
<p>У дзьвух вярстах ад вескі роднай.</p>
<p>У дрыгве сырой, халоднай,</p>
<p>У вадзе густой і сьлізкай..</p>
<p>Там лежау у асоцэ голы,</p>
<p>Твар абдзерты меу і рукі...</p>
<p>— Гэта, пэуня, чорта штукі,—</p>
<p>Разняслося навакола.</p>
<p> </p>
<p>Сто гадоу таму здарэнню,</p>
<p>Можа, нават, больш мінуло.</p>
<p>У зямліцы тры заснуло</p>
<p>Чалавеччых пакаленні,—</p>
<p>Род загінуу Баутрамея.</p>
<p>С часам сьмерць усе выводзіць!</p>
<p>А паданне у весцы ходзіць</p>
<p>І дзядоускім духам вее.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>