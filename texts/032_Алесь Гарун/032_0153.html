<div class="container">
<div class="book-utils">
<div id="qrcode"></div>
<a href="/Ales_Harun/U_hary_i_dole_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1919 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1920 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У гары і доле -->
<h2><a href="http://knihi.com/Ales_Harun/">Алесь Гарун</a></h2>
<h2>У гары і доле</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З нотаў аб Паўночы</i></p>
<p>Там, дзе зоры па-над горы</p>
<p>Ледзь вышэй ўначы мігцяць</p>
<p>І мільёнам іскр зялёных</p>
<p>Ў белым снезе бляскацяць;</p>
<p>Там, дзе хвоі, быццам воі,</p>
<p>На узвышках гэных гор</p>
<p>У дзіўным строі, ў поўнай зброі,</p>
<p>Сцерагуць нябескі двор,</p>
<p>Па каторым к вечным зорам</p>
<p>Млечным Шляхам душы йдуць,—</p>
<p>Там ў цясніне, дзе свет гіне,</p>
<p>Людзі ў камню міны<sup><a href="#footnote-1">12</a></sup> б’юць,</p>
<p>Рыюць міны, плястры гліны</p>
<p>Прамінаюць і пяскі,</p>
<p>Ўглыб капаюць — ўсё шукаюць</p>
<p>Дно спрадвечнае ракі...</p>
<p>Ёсць прыметы, казкі зветы,</p>
<p>Што на дне тым шмат дабра —</p>
<p>Дробных зорак, як пацёрак,</p>
<p>Залатых і з серабра.</p>
<p> </p>
<p>Так ў вышынях і ў нізінах</p>
<p>Зоркі вабяць ўзрок людскі:</p>
<p>Там — на Млечным Шляху вечным,</p>
<p>Тут — на дне старой ракі.</p>
<div class="endnote-block">
<div class="footnote"><p><sup><a id="footnote-1">12</a></sup> Міна — капальня.</p>
</div>
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>