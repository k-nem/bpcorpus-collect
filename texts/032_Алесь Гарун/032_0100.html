<div class="container">
<div class="book-utils">
<div id="qrcode"></div>
<a href="/Ales_Harun/Na_varcie_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1915 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1915 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На варце -->
<h2><a href="http://knihi.com/Ales_Harun/">Алесь Гарун</a></h2>
<h2>На варце</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Стаіць ён на варце, і плюшчацца вочы,</p>
<p>А цела хацела б пайсці на спакой,</p>
<p>Заснулі бажання, нічога не хоча,</p>
<p>Не можа крануці рукой.</p>
<p> </p>
<p>Тры месяцы з дому... Сабраўся ад жніва,</p>
<p>З народам паходам пайшоў ваяваць...</p>
<p>Успомніцца часам — як там, ці жывы?</p>
<p>А хто дапамог ім звазіць, паараць?</p>
<p> </p>
<p>Тры месяцы з дому... Акопы, атакі,</p>
<p>Гарматы, гранаты і тысячы куль...</p>
<p>А як там у хаце мае небаракі,—</p>
<p>Ніякае звесткі адтуль?</p>
<p> </p>
<p>Каруся адна... Ці памогуць суседзі?</p>
<p>А хіба ж маглі бы іначай зрабіць?!</p>
<p>Бо маюць жа сэрца, і ён, як прыедзе,</p>
<p>Здалее за ўсё і усім адплаціць.</p>
<p> </p>
<p>Суседзі памогуць!.. Што ж дзеецца ў вёсцы?</p>
<p>Ці спорны, ці чорны удаўся там год?</p>
<p>Якое надвор’е, ці снег, ці марозцы,</p>
<p>Ці, можа, завеі? Які ж умалот?</p>
<p> </p>
<p>Стаіць ён, вартуе, зліпаюцца вочы,</p>
<p>І цела хацела б спакою, заснуць...</p>
<p>А сэрца спакою не знае, не хоча,</p>
<p>А думкі ад варты лятуць ды лятуць!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>