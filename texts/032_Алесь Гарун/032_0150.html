<div class="container">
<div class="book-utils">
<div id="qrcode"></div>
<a href="/Ales_Harun/Trochliniejka-mahazynka_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1917 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Трохлінейка-магазынка -->
<h2><a href="http://knihi.com/Ales_Harun/">Алесь Гарун</a></h2>
<h2>Трохлінейка-магазынка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>То не дудка мая,</p>
<p>Не жалейка,—</p>
<p>Гэта стрэльба мая —</p>
<p>Трохлінейка.</p>
<p>Бараніла мяне,</p>
<p>Даглядала,</p>
<p>На сваёй старане</p>
<p>Пільнавала.</p>
<p>Я ў астрозе сядзеў</p>
<p>Прад вайною,</p>
<p>Бо свабоды хацеў</p>
<p>Ды з зямлёю,</p>
<p>Сабіраўся ўцячы,—</p>
<p>Не ўдалося,—</p>
<p>Магазынак... сваіх</p>
<p>Не знайшлося.</p>
<p>Па астрозе папаў</p>
<p>Я у войска,</p>
<p>Навучалі мяне</p>
<p>Тут па-свойску:</p>
<p>Мала костак усіх</p>
<p>Не зламалі,</p>
<p>Трохлінейку за то</p>
<p>Даравалі.</p>
<p>З ёй цяпер я ужо</p>
<p>Не расстаўся</p>
<p>І свабоды пры ёй</p>
<p>Дачакаўся.</p>
<p>Ну, пацеха мая,</p>
<p>Журавінка,</p>
<p>Трохлінейка мая —</p>
<p>Магазынка.</p>
<p>Мы цяпер зажывём</p>
<p>Па-другому,—</p>
<p>Не падданы чарту</p>
<p>Ніякому;</p>
<p>Будзем мы ваяваць</p>
<p>Для народу,</p>
<p>Бараніці наш край</p>
<p>І свабоду...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>