<div class="container">
<div class="book-utils">
<div id="qrcode"></div>
<a href="/Ales_Harun/Prabludziu_ja_pa_sciepu_dva_tydni_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907-1920 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1929 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «[Праблудзіў] я па сцепу два тыдні...» -->
<h2><a href="http://knihi.com/Ales_Harun/">Алесь Гарун</a></h2>
<h2>«[Праблудзіў] я па сцепу два тыдні...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>[Праблудзіў] я па сцепу два тыдні з лішком,—</p>
<p>Мне здаецца,— пятнаццаць дзянёчкаў,</p>
<p>І прыйшоў у канцы так ужо вечарком</p>
<p>У адзін з украінскіх куточкаў.</p>
<p> </p>
<p>Ад дарогі у бок з паўвярсты залягло,</p>
<p>[Апавіўшыся] тынам лісцвяным,</p>
<p>[Хлебарны Астроў] — сцепавое сяло;</p>
<p>Называлась яшчэ Богаданым.</p>
<p> </p>
<p>Ось ў яго і прыбрыў я тагды вечарком,—</p>
<p>Прыпазніўся; людцы спачывалі;</p>
<p>Дый, на шчасце, сустрэўся з адным парабком</p>
<p>А дзяўчаты на рэчцы [спявалі].</p>
<p> </p>
<p>Той,— куды і адкуль,— распытаўся як трэ:</p>
<p>«Ходім, кажа, до нас ночуваты».</p>
<p>Я спярша не ішоў, хацеў спаць на дварэ,</p>
<p>Але ён зацягнуў-ткі да хаты.</p>
<p> </p>
<p>Палажыў у садку на мядовым сянцэ,</p>
<p>І прынёс малака мне і хлеба,</p>
<p>І пайшоў пасядзець да дзяўчат на рацэ,</p>
<p>Пакуль шэрым не зробіцца неба.</p>
<p> </p>
<p>Як тагды я заснуў, не прыпомню [цяпер],—</p>
<p>Змардаваўся далёкай хадою.</p>
<p>Падаваліся ноччу сцяпы ды сады</p>
<p>І дарогі з [укрытай] жудою.</p>
<p> </p>
<p>А па раніцы матку убачыў сваю,—</p>
<p>Прынясла мне у поле паснедаць;</p>
<p>І з Анелькай сваёй пахаджаў па гаю...</p>
<p>[Нехта шторхае,— чую: абедаць...]</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>