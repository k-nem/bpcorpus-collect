<div class="container">
<div class="book-utils">
<div id="qrcode"></div>
<a href="/Ales_Harun/Iduc_hady_cuz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1913 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FilenameSuffix: cuz -->
<!-- HEADER_FIELD FirstPublicationYear: 1913 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ідуць гады -->
<h2><a href="http://knihi.com/Ales_Harun/">Алесь Гарун</a></h2>
<h2>Ідуць гады</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ідуць сабе гады, ідуць,</p>
<p>Бы карагод без конца,</p>
<p>Што у небі зорачкі вядуць</p>
<p>Ля месяцу, ля сонца.</p>
<p>Ідуць сабе гады, ідуць —</p>
<p>І чалавек за імі.</p>
<p>Куды цябе яны вядуць,</p>
<p>І сьцежкамі якімі?</p>
<p>— «Ніведама мне скуль усе і што я;</p>
<p>Ніведама мне сама сьцежка мая,</p>
<p>Ніведама мне і куды я іду.</p>
<p>Пытання ні маю, ці што там знайду,</p>
<p>Ніведаю жыцце, ці шчасьце, ці не,—</p>
<p>Пачалося гэта, браток, ні на мне».</p>
<p>Ідуць гады, ідуць гады</p>
<p>І з імі усе на сьвеці.</p>
<p>Сягоння ты, а йшлі дзяды,</p>
<p>А заутра пойдуць дзеці.</p>
<p>Ідуць гады і ты ідзеш</p>
<p>У здагонь за імі, з імі.</p>
<p>На што, скажы мне, ты жывеш</p>
<p>І з думкамі якімі?</p>
<p>— „З аднэю я думкай у сьвеці жыву,</p>
<p>Настаунікам узяушы і лес і траву,</p>
<p>Крыніцы і кветкі, і цемру, і сьвет,</p>
<p>І месяц, і зоры, і сонца прывет.</p>
<p>Прысуджаны шлях свой рабі дарагім,</p>
<p>Красуйся на радасьць сабе і другім."</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>