<div class="container">
<div class="book-utils">
<div id="qrcode"></div>
<a href="/Ales_Harun/Varozba.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Варожба -->
<h2><a href="http://knihi.com/Ales_Harun/">Алесь Гарун</a></h2>
<h2>Варожба</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Засьцянковая аповесьць).</p>
<p> </p>
<p>Бліжыцца поунач. У гэтай парэ</p>
<p>Сон пахаджае па панскім дварэ.</p>
<p>Сьпяць, паканчаушы звычайную працу,</p>
<p>Чэлядзь у пекарні, паны у палацу;</p>
<p>Толькі стары вартаунічы Ігнацы</p>
<p>Ходзіць с клякоткай і піпкай сваей:</p>
<p>Двор сьцяражэ ад людзіны ліхой.</p>
<p> </p>
<p>Ходзіць стары і мурмочэ пад нос:</p>
<p>— «Ну і пракляты-ж сягоння мароз!</p>
<p>—Новы кажух прабірае, пся вера,</p>
<p>Бытцам кажух- ні кажух, а папера!</p>
<p>Брэшэ, ні зломіць старога жаунера,—</p>
<p>Панна Эмілья, хай Бог ей аддасьць,</p>
<p>Вызваліць з гора ні пусьціць прапасьць.</p>
<p> </p>
<p>Ценгля, як толькі пачнецца цямнець,</p>
<p>Зараз палынаукі с кухні нясець,</p>
<p>Міла глядзіць і ласкава сьмяецца:</p>
<p>— Хочаце можа, Ігнацы, пагрэцца?—</p>
<p>—Гэткі парадак ні усюды вядзецца!</p>
<p>Добрае сэрцо! Павет абыйсьці,</p>
<p>Роуную панні бадай, каб знайсьці...»</p>
<p> </p>
<p>Адвэнт на сходзі. Яшчэ да Каляд</p>
<p>Тыдзень астауся адзін акурат.</p>
<p>Небо у зорках і кожна з іх зьяе,</p>
<p>Месяц зялены свой сьвет пасылае,</p>
<p>Легкі марозік за шчокі хапае,</p>
<p>Сьнег пад нагамі прыемна рыпіць, —</p>
<p>Ведае варту Ігнацы, — ні сьпіць.</p>
<p> </p>
<p>Панна Эмілья, тым часам сабе</p>
<p>Вечар праводзіць у нейкай журбе:</p>
<p>Нейкія брэдні плятуцца дзяучыні, —</p>
<p>Бытцам яна ні у дварэ ахмістрыня,</p>
<p>Бытцам яна ні жывець у ахвіцыні,</p>
<p>Бытцам яна німа ведама хто,</p>
<p>Хочацца сэрцу ніведама што.</p>
<p> </p>
<p>Успомніць мамульку, татульку, свой дом,</p>
<p>Успомніць сябе нівялічкую у ем,</p>
<p>Старшаго брата і няньку-бабульку,</p>
<p>Тэклю, Агатку, Ганульку. Аршульку,</p>
<p>Дауных равесьніц... кароуку Рабульку...</p>
<p>Дзе яно усе? І ні вернеш тых дзен,</p>
<p>Зьнікло, як дым, расплылося, як сон!...</p>
<p> </p>
<p>Страшна і успомніць далекі той год,</p>
<p>(Чорным яго называе народ) —</p>
<p>Пошэсьць с касою па сьвеці хадзіла,</p>
<p>Панну Эмілью сіроткай зрабіла.</p>
<p>Родных, сямейку зямлею пакрыла</p>
<p>Доля, нійначай, — у яе усе руццэ:</p>
<p>Узялі паны гадаваць пры дачцэ.</p>
<p> </p>
<p>Устане, паходзіць і сядзе ізноу,</p>
<p>Бьець у галоуку гарачая кроу;</p>
<p>Нейкія у сэрцы парваліся тамы,</p>
<p>Твар то збляднее, то зробіцца у плямы. .</p>
<p>Стане прад Маткай Сьвятой з Вострай Брамы</p>
<p>Просіць: „Прачыстая, згінуць ні дай.</p>
<p>Горо адкінь, ад бяды захавай!"</p>
<p> </p>
<p>Ручкі заломіць і сьлезы цякуць...</p>
<p>Новыя думкі ізноу набягуць,</p>
<p>Жыцце у людзях сабе выкладае.</p>
<p>Цяжкае жыцце! Хаця спагадае</p>
<p>Маткі заступніца, — пані старая,</p>
<p>Пан, як бы родны, — нівесяла жыць!</p>
<p>Час у жалобі, у маркоц бяжыць.</p>
<p> </p>
<p>Хочацца сэрцайку ласкі ні той,—</p>
<p>Хочацца спогадзі панне другой...</p>
<p>Тэкля, Аршулька, Ганулька — малжонкі,</p>
<p>Шлюбныя носяць на пальцах пярсьценкі...</p>
<p>Моліцца панна да уласнай патронкі:</p>
<p>— Панна сьвятая, ты небо умалі,</p>
<p>Вернаго друга мне у жыцці пашлі!—</p>
<p> </p>
<p>Потым усьміхнецца прыгожа... Каму?</p>
<p>Ведама, — пэуне, яму аднаму...</p>
<p>Рожы цьвітуць на бялюсінькім твары.</p>
<p>Што-ж тут за цуд і чые ж гэта чары?</p>
<p>Прауду сказаць?.. — Вінаваты гусары.</p>
<p>Ну, хоць ні усе, дык прынамсі адзін</p>
<p>Панні прычынай маркотных гадзін.</p>
<p> </p>
<p>Статны, прыгожы, — праудзівы жаунер,—</p>
<p>Гляне—як сокал! Які ж кавалер!</p>
<p>Майстар на жарты які, на хіхоты.</p>
<p>Як удаецца у шабунькі, у залеты,</p>
<p>Лесткі пушчаць,—навучыся у яго ты!</p>
<p>Як ен часамі умее глядзець;</p>
<p>У танцу які!—ні пазволе сядзець!</p>
<p> </p>
<p>Ручку як сьцісьне, на вухо шапне</p>
<p>Слоуцо такое, што й сэрцо замрэ!</p>
<p>Шкода, нідоуга яны пастаялі...</p>
<p>Толькі тры дні усяго балявалі</p>
<p>Гэтта, у дварэ, і паехалі далей.</p>
<p>Рушылі у Вязьму, а стуль пад Маскву.</p>
<p>Чуіць паненка, мауляу, на яву.</p>
<p> </p>
<p>Як прад ад'ездам ен цяжка уздыхау;</p>
<p>Помніць—навекі аб ей прысягау,</p>
<p>Як ад'ежджаючы, бачыць, скланіуся...</p>
<p>Прауда-ж? Ці помніць? Ці можа забыуся?</p>
<p>Любіць? Ні любіць?... У другую улюбіуся?</p>
<p>Можа удавау закаханне на жарт?</p>
<p>Трэба аб гэтым спытацца у карт!</p>
<p> </p>
<p>Прауда, што адвэнт, і грэх варажба,</p>
<p>Што-ж — калі гоніць у сухоты журба!</p>
<p>Бог міласэрдны ніхай выбачае...</p>
<p>Панна Эмілья у красэлко сядае,</p>
<p>Талью картуе, шэсць карт выкладае,</p>
<p>Семая карта кладзецца пад ніз.</p>
<p>Хітры пасьянс пачынае: „Маркіз".</p>
<p> </p>
<p>—Любіць? ні любіць? Любіу? ні любіу?...</p>
<p>Верным астауся?... Ці верным ні быу? —</p>
<p>Шэпчэ паненка. Пасьянс збунтавауся.</p>
<p>Дзе ж той чырвовы кароль падзевауся?</p>
<p>Мусіць ні любіць!... не, гэты ні удауся! ..</p>
<p>Іншы спрабую цяпер разлажыць—...</p>
<p>Час памаленьку бяжыць ды бяжыць.</p>
<p> </p>
<p>Поунач прайшла. У дварэ пятухі</p>
<p>Раз прапеялі с-пад цеплай страхі.</p>
<p>Крайчыкам месяц з-за туч выглядае.</p>
<p>Панна Эмілья варожб ні кідае,</p>
<p>Новы, хітрэйшы пасьянс раскладае:</p>
<p>—Любіць, ні любіць, любіу, ашукау.</p>
<p>Верным астауся, ці ім ні бывау?</p>
<p> </p>
<p>Рыпнулі дзьверы... І вось на парог...</p>
<p>Панначка — зірк! — гэта ж ен, далі Бог!</p>
<p>Палец да губ прылажыу, усьміхнууся,</p>
<p>Дзьверы прымкнуу за сабой, азірнууся.</p>
<p>— Панна чакала, каб я ды-й вярнууся?</p>
<p>Ціха на пальчыках к ей падыйшоу.</p>
<p>Дзеуча адразу ні знойдзе і слоу.</p>
<p> </p>
<p>Потым зьдзіуленне крыху адыйшло.</p>
<p>— „Скуль пан узяуся,і што прывяло?—“</p>
<p>Гэтак пытае. Урода асанны.</p>
<p>Сам, як ягнятко, ласкавы, рахманы.</p>
<p>—Жыць ні магу без каханае панны!</p>
<p>Мусіць нігдзе ні спаткаю такой...</p>
<p>Дай ты мне шчасьце, вярні мой спакой! —</p>
<p> </p>
<p>Рукі злажыу і на коленкі стау,</p>
<p>К ножкам дзеучаці галоукай упау.</p>
<p>Панна Эмілья, смуціушыся гэтым,</p>
<p>Хочэ устаць, адхіснуцца, а дзе там!</p>
<p>Ен ні пушчае і моліць усім сьветам:</p>
<p>„Будзь гаспадыняй, царыцай маей,</p>
<p>Сэрцо зьлячы мне, душу заспакой".</p>
<p> </p>
<p>Што тут рабіць? Гэта-ж могуць пачуць,</p>
<p>Потым у вочы усе засьмяюць:</p>
<p>Панна у ночы госьцяу прымае!</p>
<p>Ручкай гусара с кален падымае;</p>
<p>Просіць устаць, ні крычэць, сунімае,</p>
<p>Сядзіць у крэсло, прыносіць вады...</p>
<p>—Ціха, мой пане, наробіш бяды!</p>
<p> </p>
<p>Людзі пачуюць, — нічога табе, —</p>
<p>Сеу дый паехау, і сам па сабе.</p>
<p>Я-ж і на заутра тут мушу астацца;</p>
<p>Будзе ад сораму недзе схавацца,</p>
<p>Людзі пачнуць як навокал сьмеяцца:</p>
<p>«У панны Эмілі есьць кавалер.» —</p>
<p>—Хай ні сьмяюцца! Бо плакаць, павер,</p>
<p> </p>
<p>Будуць, паненка, яны над сабой,</p>
<p>Покуль гуляю яшчэ з галавой,</p>
<p>Покуль ні судзіць мне доля прапасьці.</p>
<p>Хіба сама ты захочаш напасьці,</p>
<p>Думкі ні споуніш маеі аб шчасьці.</p>
<p>Ведай: прыехау забраць я цябе,</p>
<p>У разе-ж нізгоды — застрэліць сябе.</p>
<p> </p>
<p>Бачыш, кладу я на стол пісталет:</p>
<p>Коркі падняты, набоі, як сьлед.</p>
<p>Добрая гэта турэцкая штука!</p>
<p>Дзед адабрау на вайне у мамэлюка;</p>
<p>Можа сягоння прыдасца на унука.</p>
<p>Воля твая: разсудзі, выбірай, —</p>
<p>Шчасьцем дары, ці на сьмерць пакарай. —</p>
<p> </p>
<p>— Пан ні даеш мне с чаго выбіраць.</p>
<p>Я ні хачу ні судзіць, ні караць!</p>
<p>Як-жа так раптам... ці ж можна, скажэце</p>
<p>То ж ні гульня, а мы с панам ні дзеці, —</p>
<p>Трэба падумаць яшчэ, паглядзеці—...</p>
<p>— Панна Эмілія, мне ні пярэч!</p>
<p>Хіба ні любіш?... — Ні панская рэч!</p>
<p> </p>
<p>Пану да гэтаго дзела німа,</p>
<p>Ведаю думкі свае я сама.</p>
<p>Можа-б любіла, каб гэтак ні ягліу,</p>
<p>Так ні пужау і з адказам ні нагліу.</p>
<p>Быу да паненак ні гэтак павадліу,</p>
<p>Можа-б тагды і пайшла... А цяпер?!—</p>
<p>Панна збляднела, мауляу бы папер;</p>
<p> </p>
<p>Хочэ сказаць і баіцца сказаць,</p>
<p>Вочкі спусьціла, павекі дрыжаць...</p>
<p>Той жа гусар, як смала прычапіуся,</p>
<p>Ручку цалуе і с крэсла усхапіуся,</p>
<p>Зноу на каленях у ног апынуся.</p>
<p>— Слонейко,— просіць, — кажы, ні чакай:</p>
<p>У пекло мне судзіш, ці разам у рай?</p>
<p> </p>
<p>Любіш — ні любіш, шкадуеш, ці не, —</p>
<p>Дай жа спакою, ні мучай мяне! —</p>
<p>Сэрцо паненскае, ведама, з воску.</p>
<p>Возьмем мы место, ці зьвернемся у веску</p>
<p>Толькі б агоньчык і зараз-жа сьлезку,</p>
<p>Ясную сьлезку на вочко пашле.</p>
<p>Хоча, ні хоча ды й скажэ «але.»</p>
<p> </p>
<p>Гэтак і с паннай Эмільяй было.</p>
<p>Нешта ад сэрца к грудзям падыйшло,</p>
<p>Потым у горле клубком перасело,</p>
<p>Бытцам-бы выскачыць сэрцо хацело;</p>
<p>З вочак сьлязінка скацілась нісьмела,</p>
<p>Сьледам другія сьпешаюць ісьці.</p>
<p>— Люблю, — кажа панна: — люблю... адпусьці!</p>
<p> </p>
<p>Ускочыу, падскочыу гусар малады</p>
<p>Так, як бы чорт ад сьвянцонай вады.</p>
<p>Рады, сьмяецца і ручкі цалуе.</p>
<p>Пусьціць, абніме, ізноу прымілуе.</p>
<p>Ну, ні раунуючы, моро хвалюе!</p>
<p>Нават апомніцца ей ні дае,</p>
<p>Рупіць зьбірацца, капоцік узьдзяе.</p>
<p> </p>
<p>Гасіць лаеуку, вядзець на парог,</p>
<p>Клямку шукае... Ды Бог засьцярог:</p>
<p>Панна зірнула каханку у вочы,—</p>
<p>Так як вуголлі гараць сярод ночы...</p>
<p>Верыць — баіцца, ні верыць — ні хочэ.</p>
<p>— Хто тут? — пытае. Ен цягне, маучыць .</p>
<p>Панна у трывозе тады як ускрычыць:</p>
<p> </p>
<p>— Маці Прачыстая! У помач прыдзі!</p>
<p>Згінь ты, шатане, —  мара, прападзі!</p>
<p>Згінь, прападзі ты, нічыстая сіла! —</p>
<p>Правай рукою яго ахрысьціла.</p>
<p>Чуе: рука, што трымала, пусьціла.</p>
<p>Прывід той страшны прапау у цемнаце:</p>
<p>—Кінь варажыць у адвэнтовым пасьце! —</p>
<p> </p>
<p>Голас чужы з-за дзьвярэй прагрымеу.</p>
<p>Панна. прачнулась Ліхтар абгарэу,</p>
<p>Мусіць дауно дагарэла лаеука,</p>
<p>Смрод у сьвятліцы... балела галоука</p>
<p>Ціха праз сені прайшла пакаеука.</p>
<p>Стары гадзіннік паказвае пяць...</p>
<p>—Ах, як заспалася!... Трэба-ж так спаць!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>