<div class="container">
<div class="book-utils">
<div id="qrcode"></div>
<a href="/Ales_Harun/Dva_kachanni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Два каханні -->
<h2><a href="http://knihi.com/Ales_Harun/">Алесь Гарун</a></h2>
<h2>Два каханні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У аднэй Марылі, маладой дзяучыны,</p>
<p>Быу каханак Яська, вагнявы хлапчына.</p>
<p>Што ні вечар прыйдзе, што ні ночка стане,</p>
<p>А у іх у садочку аб адным шэптанне:</p>
<p>«Да душы,—Марыля свайму Янку кажэ,—</p>
<p>Хіба сьмерць без часу нас с табой развяжэ».</p>
<p>— «Ні кажы ніпрауды, — малайчына вучыць —</p>
<p>Нас ні Бог, ні людзі і ні сьмерць разлучаць».</p>
<p>І сядзяць і шэпчуць да зары-сьвітання,</p>
<p>Былі вішні у садзе сьведкі мілавання...</p>
<p>А настау дзянечак — да Марылі у сваты</p>
<p>Прыляцеу панічык, шляхцючок багаты,</p>
<p>І дзявоччо сэрцо, — ах, слабое, знана!—</p>
<p>Перайшло ад Яся да другога пана.</p>
<p>Хіба-ж Ясь заплакау? — Ні с таго дзесятку!</p>
<p>Пакахау другую, пакахау Агатку.</p>
<p>І цяпер, як цемязь западзе над вескай,</p>
<p>Ен сядзіць з Агаткай пад старой бярозкай;</p>
<p>Пралятаюць змрокі ніусьцярэжна хутка</p>
<p>І уся ноч здаецца, як адна мінутка!</p>
<p> </p>
<p>А жыла-ж Антоля, — мусіць мела долю,</p>
<p>Ды згубіла долю у шырокаму полю.</p>
<p>Мела двух прыгожых, мела двух каханкау,</p>
<p>І адзін быу Янка і другі быу Янка.</p>
<p>(Дзьве душы ніродных у адным целі жылі</p>
<p>І дзяучыну кожна паасоб любілі).</p>
<p>Адзін с шчырым сэрцам, а другі з ніверным,</p>
<p>Надарылі дзеуку жалям ніпамерным.</p>
<p>Як адзін цалуе, нінагляду песьціць,</p>
<p>Дык другі мяркуе, якбы абезчэсьціць.</p>
<p>Як адзін у садочку з любай пахаджае,</p>
<p>То другі у прочкі у думцы ад?ежджае</p>
<p>Як адзін бажыуся, абецау жаніцца,</p>
<p>То другі у лыжцы жычыу утапіцца.</p>
<p>І у канцыся стало, чаму было стаці:</p>
<p>Прычытала маці над дачкой у хаці:</p>
<p>«Ах, мая дачушка! А мая-ж рыбулька.</p>
<p>А мая-ж ты птушка, а мая-ж зязюлька!</p>
<p>А чаму-ж ты, доню, губкі сашчаміла?</p>
<p>А чаму-ж ты, дзеткі, вочанькі закрыла?</p>
<p>А чаму, дачухна, міла ні усьміхнешся?</p>
<p>А чаму, красухна, мне ні адгукнешся?</p>
<p>Што-ж табе ні добра, што-ж было ні міла?</p>
<p>Ці ж тваю галоуку ні сама я мыла?</p>
<p>Ці-ж тваю сарочку ні сама я ткала?</p>
<p>Ці-ж тваеі сьмерткі я, скажы, чэкала?»...</p>
<p>Так было з Антоляй, што ні мела долі,</p>
<p>Ці згубіла долю у каласістум полю.</p>
<p>Як жа тыя злыдні? Хоць адзін шкадуе?</p>
<p>Э! адзін часамі, а другі ганьбуе.</p>
<p>Як былі-ж абодва у ядыным целі,</p>
<p>Дык жаніуся Янка і згуляу вяселле.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>