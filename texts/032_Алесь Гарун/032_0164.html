<div class="container">
<div class="book-utils">
<div id="qrcode"></div>
<a href="/Ales_Harun/Chviejnamu_druhu_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1919 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1919 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Хвейнаму другу -->
<h2><a href="http://knihi.com/Ales_Harun/">Алесь Гарун</a></h2>
<h2>Хвейнаму другу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Але, ну так, але, але,—</p>
<p>Мы ўсё яшчэ ў няяснай ймгле,</p>
<p>Наперад глянуць,— далі там</p>
<p>Няма, здаецца, жаднай нам.</p>
<p> </p>
<p>Па тэй дарозе, што ідзём,</p>
<p>Калоды, пні, завалы, лом,</p>
<p>І страх, і жах глядзяць зусюль,</p>
<p>Няма палёгкі ніадкуль.</p>
<p> </p>
<p>І сілаў нам, здаецца, брак...</p>
<p>Усё так, ўсё так! Але ж, аднак,</p>
<p>Пазбудзь трывог душы сваёй,</p>
<p>Няхай пануе вера ў ёй,—</p>
<p> </p>
<p>Глядзі: ідзём мы не адны</p>
<p>Шукаць дабра для стараны,—</p>
<p>За намі рушылі яны —</p>
<p>Зямлі радзімае сыны!</p>
<p> </p>
<p>* * *</p>
<p> </p>
<p>Яшчэ не спаў з іх даўні сон,</p>
<p>Не прэціць ім кайданаў звон,</p>
<p>Не вытхнуў з іх ганебны дух</p>
<p>Рабоў адданых, верных слуг.</p>
<p> </p>
<p>І можа быць, што, раз, ізноў,</p>
<p>На даўніх трапіўшы паноў,</p>
<p>Ім паднясуць свае дары,—</p>
<p>Нічога, гэта да пары!</p>
<p> </p>
<p>* * *</p>
<p>Нясмелы крок іх і цяжкі,</p>
<p>Дык ён і мусіць быць такі,</p>
<p>Бо гэта толькі першы крок...</p>
<p>Прыпомні, як вясной паток</p>
<p> </p>
<p>Здаецца слаб, здаецца хіл,</p>
<p>Здаецца, ён не мае сіл,</p>
<p>І часта як тамуе<sup><a href="#footnote-1">11</a></sup> бег</p>
<p>Яго вясняны рыхлы снег.</p>
<p> </p>
<p>Аднак што далей, то смялей</p>
<p>Бяжыць паток шырэй, глыбей,</p>
<p>І хлусіць з розных перашкод</p>
<p>Ён сілай вод... Як ён — народ!</p>
<div class="endnote-block">
<div class="footnote"><p><sup><a id="footnote-1">11</a></sup> Стрымлівае.</p>
</div>
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>