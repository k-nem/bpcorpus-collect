<div class="container">
<div class="book-utils">
<div id="qrcode"></div>
<a href="/Ales_Harun/Malitva.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 26.10.1912 -->
<!-- HEADER_FIELD Edition: невядомае -->
<!-- HEADER_FIELD FirstPublicationYear: 1912 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1912? -->
<!-- HEADER_FIELD SectionAuthor: Вершы -->
<!-- HEADER_FIELD Source: http://rv-blr.com/vershu/view/72243 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Малітва -->
<!-- HEADER_FIELD Uploaded: 2011-08-10T18:25:00Z -->
<h2><a href="http://knihi.com/Ales_Harun/">Алесь Гарун</a></h2>
<h2>Малітва</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я бачыў: Сын Яго стаяў</p>
<p>На пушчы і маліўся</p>
<p>I словы ў гневе прамаўляў,</p>
<p>А твар слязьмі абліўся.</p>
<p>– Ах, дай мне, Ойча, моцных слоў!</p>
<p>Маланак слоў палючых,</p>
<p>Бо кроў мая сачыцца зноў</p>
<p>Із ранаў тых балючых...</p>
<p>Дзівіся, Пане, слабы я,</p>
<p>Саўсім ня маю сілы;</p>
<p>Гарыць, баліць душа мая, –</p>
<p>О, дай жа моцы, Мілы!</p>
<p>Паглянь: паўсюдах з краю ў край</p>
<p>Рабунак, глуз пануюць,</p>
<p>I льецца сьмех тых чорных зграй,</p>
<p>I ўсё зь зямлёй раўнуюць.</p>
<p>Зірні: дзе пекнасьць тая, што</p>
<p>Надаў нам, Міласьцівы?</p>
<p>Тваіх правоў трымае хто,</p>
<p>Братэрства, згоды хцівы?</p>
<p>Схініся к нам Ты і абач:</p>
<p>З гадзінай горш жывецца,</p>
<p>Цяжэе боль, мацьнее плач,</p>
<p>Галоў ўсё болі гнецца.</p>
<p>Паслухай ноччу, ўдзень, Сьвяты,</p>
<p>Скажы маўчаці звонам, –</p>
<p>I колькі жальб пачуеш Ты!</p>
<p>Зямля азьвецца стогнам...</p>
<p>Узглянь: навокал чорны сьвет,</p>
<p>Прыцьмена праўды слонца,</p>
<p>Надзеі ў людзях болей нет, –</p>
<p>Пашлі ж ім Абаронца!</p>
<p>Ах, дай мне, Божа, гэткіх слоў,</p>
<p>Зямля б ад іх траслася!..</p>
<p>Баляць бо раны мае зноў,</p>
<p>I кроў зь іх палілася...</p>
<p>Пашлю тады маланкі ў люд,</p>
<p>Ў бясшчасны той брадзіці,</p>
<p>Блішчэць, яскравець там і тут,</p>
<p>Праўдзівы гнеў будзіці.</p>
<p>Мільёны кіну перуноў</p>
<p>У тых, каго я знаю,</p>
<p>У тых, маю што сочуць кроў,</p>
<p>У тую чорну зграю.</p>
<p>Тагды ізноў, як колькі раз</p>
<p>На сьвеце ўжо бывала,</p>
<p>Настане Твой вялікі час,</p>
<p>Твая засьвеціць хвала.</p>
<p>Малюся ж, – дай мне гэтых слоў!</p>
<p>Сцаліш мяне, паможаш;</p>
<p>Гарыць душа, баліць ізноў...</p>
<p>Вялікі! дай, як можаш!</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: http://rv-blr.com/vershu/view/72243<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>