<div class="container">
<div class="book-utils">
<div id="qrcode"></div>
<a href="/Ales_Harun/Kazka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1913 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1913 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Казка -->
<h2><a href="http://knihi.com/Ales_Harun/">Алесь Гарун</a></h2>
<h2>Казка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>„Што, дзеучаткі, парабочкі,</p>
<p>Казку вам сказаці?</p>
<p>Ну, якую-ж проці ночкі</p>
<p>Лепі нагадаці?...</p>
<p>Добра!... Слухайце уважна,</p>
<p>Ні перабіваці!</p>
<p>Сядзьце чынам і паважна,</p>
<p>Кіньце блазнаваці!</p>
<p>За ваконцам вецяр свішчэ,</p>
<p>Як ваучына вые.</p>
<p>Ведзьмы справілі ігрышчо,</p>
<p>Ведзьмы маладыя.</p>
<p>У хаці цемна, ціха, смутна,</p>
<p>Цяжка а тужліва,</p>
<p>Уздыхае хтось пакутна,</p>
<p>Неяк сіратліва.</p>
<p>Удовай бабкі сын прыгожы</p>
<p>Сеу каля ваконца,</p>
<p>Чымсь-ці хворы, спаць ні можэ,</p>
<p>Выглядае сонца.</p>
<p>Ведзьмы скачуць і гуляюць,</p>
<p>Зірк у вакно: хлапчына!</p>
<p>У ваконцо барабанюць:</p>
<p>„Выйдзі, малайчына!"</p>
<p>Выйшоу. Чуе нехта плачэ,</p>
<p>Ціха нехта клічэ:</p>
<p>«Сюды, сэрцо! Гэй, бурлачэ,</p>
<p>Пакажы абліччо!»</p>
<p>Йдзець. На прызьбе каля хаты</p>
<p>Бачыць: маладзіца,</p>
<p>Пекнай уроды, строй багаты,</p>
<p>Ясны, аж мігціцца.</p>
<p>Стау і словам ні азвецца,</p>
<p>Моцна задзіулены,</p>
<p>А яна — дык проста рвецца:</p>
<p>«Мілы! Улюблены!»</p>
<p>„Сядзь-жа поруч, ні цурайся,</p>
<p>Ды любі мяне ты.</p>
<p>Ты ж наблутау, ні сьпірайся,</p>
<p>На мяне цянеты.“</p>
<p>Сеу хлапец нісамавіты,</p>
<p>З ведзьмаю абняуся,</p>
<p>Вецяр, злога прагавіты,</p>
<p>Роу і ні спыняуся.</p>
<p>Рукі белы аплятаюць,</p>
<p>Уюцца каля шыі;</p>
<p>Кроу прыціскі калатаюць...</p>
<p>Вецяр свішчэ, вые.</p>
<p>Потым палкім пацалункам</p>
<p>У вусны упілася...</p>
<p>Сэрцо смокчэ... і з рабункам</p>
<p>У віхры паняслася.</p>
<p>А дзяціна так ля дому</p>
<p>І сядзець застауся...</p>
<p>Ведзьмы вобраз маладому</p>
<p>Доуга успамінауся.</p>
<p>Як успомніць — сэрцо рвецца</p>
<p>Проста у скумацце,</p>
<p>Да нічога ні прыткнецца,</p>
<p>Усе сядзіць у хаце.</p>
<p>І канец. А ведзьма? Можэ</p>
<p>Да другога ходзіць,</p>
<p>Маладая ды прыгожа</p>
<p>Жарцікі разводзіць.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>