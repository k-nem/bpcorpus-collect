<div class="container">
<div class="book-utils">
<div id="qrcode"></div>
<a href="/Ales_Harun/Raceja_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907-1920 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1929 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Рацэя -->
<h2><a href="http://knihi.com/Ales_Harun/">Алесь Гарун</a></h2>
<h2>Рацэя</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i> Зюні на 19/ІІІ</i><sup><a href="#footnote-1">32</a></sup><i> </i></p>
<p>Сястра! За звычаем старынным</p>
<p>Хачу цябе павіншаваць</p>
<p>І рымам<sup><a href="#footnote-2">33</a></sup>, хоць не вельмі плынным,</p>
<p>Жычэнняў колькі звершаваць.</p>
<p> </p>
<p>Сягоння ў дзень твайго імення</p>
<p>Якіх жа добр табе схачу?</p>
<p>Багацтва? Думак ўсіх спаўнення?</p>
<p>Цярплівай будзь,— я іх злічу.</p>
<p> </p>
<p>(Нудней ў хваробе за паэту</p>
<p>Няма, бо мозг яго гарыць,</p>
<p>Заснуць не хоча ён да свету</p>
<p>І рад ўсё вершам гаварыць.)</p>
<p> </p>
<p>Багацтва й беднасць... Хто з навукай</p>
<p>Рубеж паміж іх правядзе?</p>
<p>Была б дарэмнай спроба мукай,</p>
<p>Бо не раздзеліш іх нідзе.</p>
<p> </p>
<p>Граніца іх — у нашай волі,</p>
<p>Іх мера — ў нашай галаве:</p>
<p>Адному грош на дзень даволі,</p>
<p>Другі сто тысяч пражыве</p>
<p> </p>
<p>І скажа: «Мала!» Як магу я</p>
<p>Табе багацтваў жычыць тых,</p>
<p>Што кожан іх сабе малюе</p>
<p>На бляер<sup><a href="#footnote-3">34</a></sup> свой, на ўласны штых.</p>
<p> </p>
<p>А ёсць кляйноды барвы вечнай,</p>
<p>Багацтвы вечнае цаны:</p>
<p>Вясёласць духу, гарт сардэчны,</p>
<p>Цвярозасць мыслі,— вось яны.</p>
<p> </p>
<p>Няхай табе, як рабы, служаць,</p>
<p>Каб горкіх дум табе не знаць,</p>
<p>Каб з імі клопат ўсякі здужаць,</p>
<p>Ува ўсякай вальцы<sup><a href="#footnote-4">35</a></sup> панаваць.</p>
<p> </p>
<p>Звычайна кажуць, як віншуюць:</p>
<p>«Хай мыслі збудуцца усе!»</p>
<p>Ану ж як мысль адна сфалшуець</p>
<p>І толькі гора прынясе</p>
<p> </p>
<p>Замест дабра? Ці ж мусіць збыцца</p>
<p>З усім яе укрытым злом,</p>
<p>Каб жыцце — можа так зрабіцца —</p>
<p>Скруціць нам Гордзія вузлом?</p>
<p> </p>
<p>Не, не! Няма ўва мне такога</p>
<p>К табе, мой свеце, ў сэрцы зла,</p>
<p>Каб жычыць штось табе благога,</p>
<p>З чым ты няшчаснаю б была.</p>
<p> </p>
<p>Жаданні нашы не заўсёды</p>
<p>Сваімі слушна можам зваць:</p>
<p>На нас найльжэйшыя прыгоды</p>
<p>Наймоцней здольны уплываць,</p>
<p> </p>
<p>Дый так, што часам нашы змыслы<sup><a href="#footnote-5">36</a></sup></p>
<p>Гатовы зблутацца саўсім.</p>
<p>Калі тады прыходзяць мыслі,</p>
<p>То верыць трэба ім не ўсім!</p>
<div class="endnote-block">
<div class="footnote"><p><sup><a id="footnote-1">32</a></sup> Паводле каталіцкага календара 19 сакавіка прыпадаюць імяніны Язэпа (Юзэфа — Зюка) і Юзэфіны (Зюні).</p>
</div>
<div class="footnote"><p><sup><a id="footnote-2">33</a></sup> Рым — рыфма <i>(польск.)</i>.</p>
</div>
<div class="footnote"><p><sup><a id="footnote-3">34</a></sup> Бляер — выдумка, хлусня.</p>
</div>
<div class="footnote"><p><sup><a id="footnote-4">35</a></sup> Валька — змаганне <i>(польск.)</i>.</p>
</div>
<div class="footnote"><p><sup><a id="footnote-5">36</a></sup> Тут у сэнсе: пачуцці.</p>
</div>
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>