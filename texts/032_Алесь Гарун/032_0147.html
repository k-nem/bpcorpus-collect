<div class="container">
<div class="book-utils">
<div id="qrcode"></div>
<a href="/Ales_Harun/Stalasia_zdarennie_dyj_kala_krynicy_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907-1920 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1929 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Сталася здарэнне дый каля крыніцы...» -->
<h2><a href="http://knihi.com/Ales_Harun/">Алесь Гарун</a></h2>
<h2>«Сталася здарэнне дый каля крыніцы...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Ja? konia poi?<sup><a href="#footnote-1">31</a></sup>.</p>
</div>
<div class="CLEAR"></div>
<p> </p>
<p>Сталася здарэнне дый каля крыніцы</p>
<p>У хлопца-баламута, ў сіроткі дзявіцы.</p>
<p>Ясь спаткаў Марысю, што вадзіцу брала,</p>
<p>Ды і ну дурыці, каб памандравала.</p>
<p>«Забяры, Марыля, мамчына багацце,—</p>
<p>Разам у чужыне мы дазнаем шчасця».</p>
<p>«Што ж ты намаўляеш, як мне мандраваці,</p>
<p>Ў доме ўсё замкнута, а ключы у маці,</p>
<p>Ды і грэх вялікі мне за гэта будзе,</p>
<p>Пан бог пакарае, свет увесь асудзе».</p>
<p>«Ой, ключы нядоўга, дзевачка, дастаці,</p>
<p>Папрасіся толькі у камору спаці.</p>
<p>Людзі не пазнаюць і не будуць чуці,—</p>
<p>Мы з табой здалеем на край свет умкнуці».</p>
<p>Ну і збаламуціў хлопец той дзявіцу,</p>
<p>Покі гаманілі, стоя ля крыніцы.</p>
<p>Цёмнай ноччу ў вёсцы людзі моцна спалі,</p>
<p>Ясечка з Марыляй ў свет памандравалі.</p>
<p>Ведала ж Марыля ці сабе гадала,</p>
<p>Што праз тры дзянёчкі Ясю абрыдала?</p>
<p>Дзеўка ашуканца шчыра пакахала,</p>
<p>А што ён надумаў, дык не спрачувала.</p>
<p>Праз Дунай праз ціхі як пераплывалі,</p>
<p>Скінуў Ясь Марылю з коніка у хвалі.</p>
<p>Ускрыкнула дзяўчына ў страху, у распачы,—</p>
<p>Ясь не аглянецца, ад злачынства скача.</p>
<p>Нераты паблізу рыбакі стаўлялі,</p>
<p>От яны нябозе ды ратунак далі.</p>
<p>«Скуль, скажы, дзяўчынка, што каму зрабіла?»</p>
<p>Плакала Марыля: «Я яго любіла».</p>
<p>З свету баламуты каб усе спрагліся</p>
<p>От за тыя слёзкі, што тут праліліся.</p>
<div class="endnote-block">
<div class="footnote"><p><sup><a id="footnote-1">31</a></sup> Ясь паіў каня <i>(польск.).</i></p>
</div>
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>