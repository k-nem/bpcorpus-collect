<div class="container">
<div class="book-utils">
<div id="qrcode"></div>
<a href="/Ales_Harun/Z_navahodnich_dumak_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1914 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1914 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: З навагодніх думак -->
<h2><a href="http://knihi.com/Ales_Harun/">Алесь Гарун</a></h2>
<h2>З навагодніх думак</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Новы рочак ўжо настаў —</p>
<p>Ці канчатак ўбачым?</p>
<p>Дажывем? Хто б сказаў?</p>
<p>Сколькі раз заплачым?</p>
<p>Немаведама. Не знаны</p>
<p>Рочак з віхрам йдзе —</p>
<p>Ночкай цёмнай праваджаны;</p>
<p>Людцы спяць сабе...</p>
<p>Ой, не спіце, не ляжыце</p>
<p>Вы, людцы, у хаце,</p>
<p>На свет божы паглядзіце —</p>
<p>Што трэ працаваці!</p>
<p>Каб мець ў хаціне дастатак:</p>
<p>Хлеба і да хлеба,</p>
<p>Аплаціць жыцця падатак,</p>
<p>Заслужыці неба...</p>
<p>Не з замкнёнымі вачыма</p>
<p>Трэба йсці праз жыцце,</p>
<p>А ўзірацца «абаіма» —</p>
<p>Шклы яшчэ купіці:</p>
<p>Свет навукі ў гаспадарцы,</p>
<p>Як быці здаровым,</p>
<p>Не шукаць вяселля ў чарцы</p>
<p>Ды жыццё нанова</p>
<p>Распачаці з Новым рокам,</p>
<p>Працы, сілы, волі —</p>
<p>І спаткаці смелым вокам</p>
<p>Прышлу сваю долю!..</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>