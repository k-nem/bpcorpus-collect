<div class="container">
<div class="book-utils">
<div id="qrcode"></div>
<a href="/Ales_Harun/Na_plac_mianie_zabiraje_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1917 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На плач мяне забірае -->
<h2><a href="http://knihi.com/Ales_Harun/">Алесь Гарун</a></h2>
<h2>На плач мяне забірае</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На плач мяне забірае:</p>
<p>На ціхі плач,</p>
<p>Страшэнны плач</p>
<p>Без сілы...</p>
<p>Стаю на распуцці</p>
<p>У пушчы бяскрэснай,</p>
<p>Счарнелай, жалобнай,</p>
<p>Замёрлай,—</p>
<p>Без крышкі надзеі</p>
<p>Спаткаці жывое,</p>
<p>Хоць сэрца маё поўна</p>
<p>Вялікім жаданнем:</p>
<p>Не быці адному,</p>
<p>Кахаць, што ёсць годна</p>
<p>Кахання людскога,</p>
<p>Хоць думкі вялікі</p>
<p>Ўсялякіх пытанняў,</p>
<p>А часта і адказу,</p>
<p>Вінуцца, нясуцца,</p>
<p>Быц нейкія хмары,</p>
<p>Што цёплым дажджом</p>
<p>Не могуць праліцца</p>
<p>На чорную землю...</p>
<p>Так мыслі адказам</p>
<p>Ясным не могуць</p>
<p>Сказацца —</p>
<p>На страшны пытанні</p>
<p>Жыццёвы!..</p>
<p> </p>
<p>І моўчкі стаю я</p>
<p>На жыцця распуцці,</p>
<p>Ўсяго бездарожжы...</p>
<p>Без сэрца кахання,</p>
<p>Без дум адказання,</p>
<p>Без сілы жыццёвай,</p>
<p>Без ўсякае сілы!..</p>
<p>І б’ецца напрасна</p>
<p>Ў грудзях маіх сэрца,</p>
<p>І рвуцца так думы,</p>
<p>І гасне душа...</p>
<p>Бо нават не маю</p>
<p>Я гэнай пацехі,</p>
<p>Каб ў сенкі ці жары</p>
<p>Духоўны —</p>
<p>Хацення пытання,</p>
<p>Каб высказаць словам</p>
<p>І кінуць ў твар людзям</p>
<p>Страшэнныя праўдай,</p>
<p>Магучыя словы...</p>
<p>Усцяж стаю моўчкі,</p>
<p>У сабе я тамлюся...</p>
<p>І чую, што робіцца</p>
<p>Здзек мне вялікі,</p>
<p>Вялікая крыўда...</p>
<p>А я ўсё ж без сілы</p>
<p>Стаю... чую,— болей</p>
<p>Ды болей на плач</p>
<p>Мяне забірае...</p>
<p>На ціхі, страшэнны,</p>
<p>На плач безгалосны,</p>
<p>На плач бясслёзны...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>