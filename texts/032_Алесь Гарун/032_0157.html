<div class="container">
<div class="book-utils">
<div id="qrcode"></div>
<a href="/Ales_Harun/U_catyrochleccie_N-je_Nivy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1910? -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1910 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «У чатырохлецце «Н-е Нівы...» -->
<h2><a href="http://knihi.com/Ales_Harun/">Алесь Гарун</a></h2>
<h2>«У чатырохлецце «Н-е Нівы...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У чатырохлецце «Н-е Нівы.»</p>
<p> </p>
<p>Ты, мой брат, каго зваць Беларусам,</p>
<p>Роднай мовы сваей ні цурайся;</p>
<p>Як ні зрокся яе пад прымусам,</p>
<p>Так і вольны цяпер ні зракайся.</p>
<p>Ад дзядоу і ад прадзедау, браце,</p>
<p>Гэта скарб нам адзін захавауся,</p>
<p>У селянскай аграбленай хаце</p>
<p>Толькі ен нізабраны астауся.</p>
<p>У старыну Беларус, ні падданы,</p>
<p>Гаспадарыу, быу сам над сабою</p>
<p>І далека у сьвеці быу знаны</p>
<p>За літоускай і ляшской зямлею.</p>
<p>Але час прамінуу, і нядоля</p>
<p>На народ, як бы камень, звалілась,</p>
<p>Беларуская слава і воля</p>
<p>Адыйшла, адцьвіла, закацілась.</p>
<p>Ні зьменяючы шэрай апраткі,</p>
<p>Працавау ты, як вол, гаратліва,</p>
<p>А у хаці тваей нідастаткі,</p>
<p>А на ніве тваей ніурадліва.</p>
<p>А чаму? Ты ні здольны, ці хворы,</p>
<p>Ці благі гаспадар, ці пьяніца?</p>
<p>Мусіць не! Бо і іншым у пору</p>
<p>У цябе гаспадарыць научыцца.</p>
<p>Сьветлы розум твой, брат, але дзетак</p>
<p>Ад цябе, як і усе, адбіралі</p>
<p>І на бацькаускі родны палетак</p>
<p>Працаваць—памагаць ні пушчалі.</p>
<p>Хто хацеу, той і сьмеу рабаваці,</p>
<p>Без прыпросу з?ежджаліся госьці —</p>
<p>Абдзіраць, аб?едаць апіваці</p>
<p>І крышыць гаспадарскія косьці.</p>
<p>Можа-б ты і памер і загінуу,</p>
<p>Каб ні вешчая мова Бояна.</p>
<p>Хто ж быу, добры, яе хоць пакінуу?</p>
<p>Як жэ так, што яшчэ ні забрана?</p>
<p>Бо што бачылі госцікі-гэрцы</p>
<p>І зямлю, і лясы, і кілімы,—</p>
<p>Усе забралі. А мову у сэрцы.</p>
<p>У сваім сэрцы хавалі-нясьлі мы.</p>
<p>Дык шануй, Беларус, сваю мову—</p>
<p>Гэта скарб нам на вечныя годы;</p>
<p>За пашану радзімаму слову</p>
<p>Ушануюць нас брацця-народы!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>