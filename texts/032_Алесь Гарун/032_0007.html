<div class="container">
<div class="book-utils">
<div id="qrcode"></div>
<a href="/Ales_Harun/U_prypar.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907-1914 -->
<!-- HEADER_FIELD Edition: Беларуская літаратура : хрэстаматыя / [складальнікі: У. В. Адамчык, М. В. Адамчык]. - Мінск : Сучасны літаратар, 2004. - 1007 с. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 2004 -->
<!-- HEADER_FIELD SectionAuthor: Вершы -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У прыпар -->
<!-- HEADER_FIELD Uploaded: 2011-08-04T12:08:00.000Z -->
<h2><a href="http://knihi.com/Ales_Harun/">Алесь Гарун</a></h2>
<h2>У прыпар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прыпарыла,</p>
<p>Нахмарыла</p>
<p>I ўдарыла!</p>
<p>— Святы Ілля...</p>
<p>Маланка ўраз з'явілася,</p>
<p>Мільгнула і звалілася,</p>
<p>I дожджыкам аблілася</p>
<p>Гарачая зямля.</p>
<p>Кроплі разам, згодна, жвава</p>
<p>Пояць ўсё, што хоча піць:</p>
<p>Збожжа, дрэвы, кветкі, травы,</p>
<p>Вулкі хочуць затапіць,</p>
<p>Б'юць у стрэхі, мыюць шыбы,</p>
<p>Мыюць хаты, мочуць сад,</p>
<p>Ў рэчцы спожыў маюць рыбы...</p>
<p>— Хто ў прыпар дажджу не рад?</p>
<p>Сцішаецца,</p>
<p>Змяншаецца,</p>
<p>Ўнімаецца.</p>
<p>— Няма!</p>
<p>I слонка паказалася,</p>
<p>Маўляў, само купалася;</p>
<p>Прыемна усміхаецца,</p>
<p>Блішчыць, пераліваецца,</p>
<p>Яскрава адбіваецца</p>
<p>На траўцы, на лісточку,</p>
<p>У рэчцы, ў раўчачочку,</p>
<p>На вулачцы, ў садочку,</p>
<p>Зямля ўздыхае поўнымі,</p>
<p>Шчаслівымі, чароўнымі</p>
<p>Грудзямі усіма.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>