<div class="container">
<div class="book-utils">
<div id="qrcode"></div>
<a href="/Ales_Harun/Paetu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907-1914 -->
<!-- HEADER_FIELD Edition: Беларуская літаратура : хрэстаматыя / [складальнікі: У. В. Адамчык, М. В. Адамчык]. - Мінск : Сучасны літаратар, 2004. - 1007 с. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 2004 -->
<!-- HEADER_FIELD SectionAuthor: Вершы -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Паэту -->
<!-- HEADER_FIELD Uploaded: 2011-08-04T12:06:00.000Z -->
<h2><a href="http://knihi.com/Ales_Harun/">Алесь Гарун</a></h2>
<h2>Паэту</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Што кажаш мне, паэт, а праўдзе тэй, што будзе?</p>
<p>Мне сэрца кроіцца ад крыўды нашых дзён!</p>
<p>А бачу добра й сам: ідуць да праўды людзі,</p>
<p>Расцець яе жаўнер, і шырыцца загон</p>
<p>Марудна, братачка! I покуль сонца ўзыдзе,</p>
<p>Дык вочы выесць нам салёная раса,</p>
<p>I покуль першы дзень людскога шчасця прыйдзе,</p>
<p>Мільёны сэрц праткне гароты злой каса.</p>
<p> </p>
<p>Пакінь, пакінь спяваць а праўдзе тэй, што ў небе!</p>
<p>Яна чужая нам, таемных праўда сіл;</p>
<p>Яна не сходзіць к нам ў канечнае патрэбе,</p>
<p>Калі пакуты дзень так довег і не міл!</p>
<p> </p>
<p>Прашу цябе, мой брат, спявай аб нашым горы,</p>
<p>Аб тым, што ёсць цяпер і што даўней было,</p>
<p>I што на ўсякі твар кладзець, як плуг, разоры,</p>
<p>I што ў мільёнах душ разоры правяло.</p>
<p>Прашу цябе, спявай аб горы песнь адну ты</p>
<p>I наш гаротны лёс рабі яшчэ цяжэй,</p>
<p>Тагды, убачыш сам, парвуцца духа путы</p>
<p>I будзе ясны дзень да нас тагды бліжэй.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>