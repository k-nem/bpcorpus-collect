<div class="container">
<div class="book-utils">
<div id="qrcode"></div>
<a href="/Ales_Harun/Dumy_u_cuzynie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1912 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1912 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Думы у чужыне -->
<h2><a href="http://knihi.com/Ales_Harun/">Алесь Гарун</a></h2>
<h2>Думы у чужыне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Горо мне цяжкае, горо безшчаснаму!</p>
<p>Сэрцо усе жаліцца, плачэ, баліць.</p>
<p>Хочацца к сонейку цепламу, яснаму:</p>
<p>Хоць бы убачыць! Усю цяжасьць зваліць!</p>
<p>Доля мая, што мяне узбагаціла.</p>
<p>Думак, жаданняу і сэрцо дала,</p>
<p>Недзе Гаман з маім шчасьцем утраціла.—</p>
<p>З горам падняла і мне падала</p>
<p> </p>
<p>Што там на перадзі, што там нізнанае,</p>
<p>Што там са зьдзекам мяне сьцеражэ?</p>
<p>Скрытна-варожжае, с страхам чаканае.</p>
<p>Можа і блізка на нейкай мяжэ.</p>
<p>Толькі ні сьмерць, — ні аб ей ніспакоюся</p>
<p>Сьмерць гэта што! Гэта дар для усіх:</p>
<p>Прыйдзе той час і я з ей заспакоюся.</p>
<p>Збыушыся болеу і думак сваіх.</p>
<p>Іншае горо душу абціжарыло,—</p>
<p>Камень цяжэйшы на сэрцы ляжыць:</p>
<p>Дні майго росквіту мглою абдарыло,</p>
<p>У жыцці штодзенна за мною бяжыць</p>
<p>Доля мая,— гэта доля гаротная,</p>
<p>Сэрцо дала мне, научыла любіць,</p>
<p>Дый прысудзіла яна-ж, адваротная,</p>
<p>Век у сіроцтве, у выгнанню пражыць.</p>
<p>Што мне жыцце, хоць-бы самае краснае?</p>
<p>— Волі ні маю! У няволі жыву.</p>
<p>Гэтае нуднае быцце уласнае</p>
<p>Сьмерцю страшэннаю з болям заву.</p>
<p>Сокалам вольным і с пташшай гуллівасьцю</p>
<p>Як бы здаецца, адсюль паляцеу. .</p>
<p>Нельга і думаці,—доля без міласьці</p>
<p>Варту паставіла Вораг абсеу.</p>
<p> </p>
<p>Беднасьць ні горо саусім мне безскарбнаму,—</p>
<p>Я багацей, замажней за другіх,</p>
<p>І ні зайздрошчу багацтвау тых марнаму,</p>
<p>Досыць з мяне бедных злыдняу маіх.</p>
<p>Покі варушацца рукі скарэлыя,</p>
<p>Праца мне будзе на радасьць, на сьмех.</p>
<p>Злотам багатыя, сэрцам знішчэлыя,</p>
<p>Трутні ні мецімуць гэткіх уцех.</p>
<p>Што мне багацтво? Без грошы, без золата.</p>
<p>Быу бы магнат я, кароль, багатыр,</p>
<p>Там, дзе пад націскам роднаго молата</p>
<p>Жыцце куецца у глыб і у шыр.</p>
<p>Жыцце куецца і сонцо уздымаецца,</p>
<p>Сьвету праменні льець з гарыні,</p>
<p>З доугаго сну дзе народ прачыхаецца,</p>
<p>Побыту шчаснаго сьвецяць агні.</p>
<p>Там, дзе цяпер яшчэ сілы нячыстыя</p>
<p>Жыцце карожаць, па свойму вядуць,</p>
<p>Дзе устрапянулісь дубы густалістыя</p>
<p>І на курганах німоучна гудуць,—</p>
<p>Можа і я с сваей слабаю сілаю</p>
<p>Там працаваці-бы крышку памог;</p>
<p>З гэтаю працаю шчыраю, мілаю,</p>
<p>Сьмерці спаткау-бы спакойна парог.</p>
<p>Можа ... А можа ні убачыці гэтаго?</p>
<p>Можа суджона тут век мне пражыць?</p>
<p>Дні адзіноты, сіроцтва безсьветнаго</p>
<p>Грудай каменняу у душы валачыць.</p>
<p> </p>
<p>Страшна мне гэта, і усе ж ні ядынае</p>
<p>Так навалілось, гняце у глыбіне, —</p>
<p>Горшая мука утрапляець, што сынам я</p>
<p>Быць перастану сваей старане.</p>
<p>Памяць ні доугая, любасьць ні вечная;</p>
<p>Страсьць, безлюднасьць—іх трудна нясьці;</p>
<p>Мо, пажагнаушыся с старым, на вечнае</p>
<p>С шляху зьвярну, па другім каб ісьці.</p>
<p>Страшна мне нават аб гэтым і згадываць</p>
<p>Страшна і думаць, і я ні хачу</p>
<p>Толькі-ж надзеі ні маю чым зрадаваць,</p>
<p>Сэрцо і сьлезы ссушыць у ваччу.</p>
<p>Вось у чым горо бадзязе безшчаснаму,</p>
<p>Вось чаму сэрцо мае так баліць,</p>
<p>Вось чаму хочацца к сонейку яснаму—</p>
<p>Хоць-бы убачыць, тым цягасьць зваліць!...</p>
<p> </p>
<p>Цяжка мне, прауда. Ці-ж трэба мне жаліцца?</p>
<p>Цяжка-ж другім — іх мільены усіх,—</p>
<p>Жыцце іх рушыцца, бьецца і валіцца.</p>
<p>Гінуць надзеі і думкі у іх.</p>
<p>Многа на сьвеці усякаго творыцца!</p>
<p>Многа хто вершау аб гэтым злажыу.</p>
<p>Часам паслухаеш, хто разгаворыцца,</p>
<p>Бог яго ведае, як ешчэ жыу?!</p>
<p>Біуся з ніпраудай з бядой і гаротаю,</p>
<p>Сэрцо у попел нішчадна спаліу,</p>
<p>Сілы усе страціу у бойцэ с цямнотаю,</p>
<p>Кроу, ні рахуючы, кроу сваю ліу!</p>
<p>Што-ж тады плакаці мне, маладзейшаму?</p>
<p>Я-ж ні прайшоушы пуціну сваю:</p>
<p>Сэрцо асталося. Не, весялейшаму</p>
<p>Трэба мне быць, а я плачу—пяю.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>