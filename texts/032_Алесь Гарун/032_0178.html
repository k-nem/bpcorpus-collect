<div class="container">
<div class="book-utils">
<div id="qrcode"></div>
<a href="/Ales_Harun/Jak_dzieuca_u_vieku_kviciennia_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907-1920 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1929 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Як дзеўча у веку квіцення...» -->
<h2><a href="http://knihi.com/Ales_Harun/">Алесь Гарун</a></h2>
<h2>«Як дзеўча у веку квіцення...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як дзеўча у веку квіцення</p>
<p>Жыццёвую вабу пачуе,—</p>
<p>У думках сваіх летуценне</p>
<p>Аб нечым нязнаным пястуе.</p>
<p>Заўсёды адно ёй пляцецца:</p>
<p>Аб хлопцах і тым, як адзецца.</p>
<p> </p>
<p>Хлапчына ж той з’явіцца скора;</p>
<p>Прыемны з ім слоўцы, ўздыханні,</p>
<p>Як ён аб уродзе гавора,</p>
<p>Аб моцным сваім закаханні,</p>
<p>І кліча ён неба у сведкі.</p>
<p>Ах, любы дзяўчыне слых гэткі!</p>
<p> </p>
<p>Паволі ён сетку абводзе</p>
<p>З думкай сваёй патаемнай,</p>
<p>І гэтак і так падыходзе,</p>
<p>І просіць аб ласцы ўзаемнай.</p>
<p>Такая-то птушачкі доля,</p>
<p>Што зараз ёй клетка — няволя.</p>
<p> </p>
<p>Калі ж удаецца дзяўчыне</p>
<p>Убачыць сіло у мякіне,</p>
<p>Тагды спадзявайцеся буры,—</p>
<p>Хлапец распачнець авантуры:</p>
<p>Такое паказуе гора,</p>
<p>Што літасць яе загавора.</p>
<p> </p>
<p>Ашукана так ці іначай,</p>
<p>Аддаўшыся мужу навекі,</p>
<p>Потым бывае, што плача,</p>
<p>Пазнаўшы і здраду і здзекі.</p>
<p>Дарэмна сябе, бач, маркоціць,</p>
<p>Бо страты сваёй не вароціць.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>