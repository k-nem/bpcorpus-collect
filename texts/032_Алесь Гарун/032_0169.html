<div class="container">
<div class="book-utils">
<div id="qrcode"></div>
<a href="/Ales_Harun/Calaviecaja_krou_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1915 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1915 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Чалавечая кроў -->
<h2><a href="http://knihi.com/Ales_Harun/">Алесь Гарун</a></h2>
<h2>Чалавечая кроў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гэй ты, людская кроў, чалавечая кроў,</p>
<p>Разліваешся ты па зямліцы.</p>
<p>Ад пачатку людзей, ад пачатку вякоў,</p>
<p>Ад граніцы яе да граніцы.</p>
<p> </p>
<p>Не шкадуюць цябе, неашчадна ліюць,</p>
<p>Мэрам ты і не варта нічога,</p>
<p>Па калені ў табе пасуваюцца, йдуць...</p>
<p>А куды? — без адказу дарога.</p>
<p> </p>
<p>За дабро, дзеля зла праліваюць цябе,</p>
<p>Дзеля крыўды і скрыўджанай праўды,</p>
<p>Дзеля старых багоў ў маляваным грабе,</p>
<p>Дзеля новых — нязнаных запраўды.</p>
<p> </p>
<p>І здаецца, няхай прабягуць, пралятуць</p>
<p>Векі цэлыя братняе згоды,</p>
<p>Ані высахнеш ты, будзеш чэмерам труць</p>
<p>Кожнай радасці людскае ўсходы...</p>
<p> </p>
<p>Разліваешся ты, чалавечая кроў,</p>
<p>Безнадзейны усякія лекі,</p>
<p>І няма на цябе лекароў, знахароў</p>
<p>Запыніць, зачыніці навекі.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>