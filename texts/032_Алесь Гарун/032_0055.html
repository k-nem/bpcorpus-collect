<div class="container">
<div class="book-utils">
<div id="qrcode"></div>
<a href="/Ales_Harun/Jon_nie_zhinie_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1918 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ён не згіне... -->
<h2><a href="http://knihi.com/Ales_Harun/">Алесь Гарун</a></h2>
<h2>Ён не згіне...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>Настроі</i></p>
<p>Ці дзялю я свой сум з цішынёю,</p>
<p>Ці жартую з сябрамі над чарай,</p>
<p>Перад мыслью таемна маёю</p>
<p>Неадступнай, назойлівай марай,</p>
<p>Як жывы, як бы ўзяты з натуры,</p>
<p>Ўсё малюецца вобраз пануры:</p>
<p> </p>
<p>Як калоссі ў жытнім полі,</p>
<p>стаяць людзі на раўніне;</p>
<p>Быццам вецер каласочкі, —</p>
<p>гэтак сум іх прыхіляе.</p>
<p>Ані шэпту! Часам толькі</p>
<p>маць-зямліца уздыхае:</p>
<p>«Ой, пагіне... Усё пагіне!»</p>
<p> </p>
<p>Захаваўшы слонца, ўкрылі</p>
<p>неба ймглішчы і туманы;</p>
<p>Непагодай край, здаецца,</p>
<p>ад прадвеку той забраны;</p>
<p>І не кліч яму ты долі:</p>
<p>гіне зык тут незваротна;</p>
<p>Замірае слова нават...</p>
<p>Ах, маркотна!</p>
<p> </p>
<p>Ўсё мне цяжкі вобраз той здаецца,</p>
<p>Ці адзін, ці хаджу між людзей я...</p>
<p>Толькі ж... раптам, часамі прарвецца,</p>
<p>Бы шаленства якое, надзея:</p>
<p>З-пад святых нябёс блакіту</p>
<p>Прамяніста сонца ззяе</p>
<p>І дзяцей зямлі з нябыту</p>
<p>І з заніку паднімае.</p>
<p>І буяе духам вольным</p>
<p>Той народ, што на раўніне,</p>
<p>І жывець жыццём давольным...</p>
<p>«Ён не згіне! ён не згіне!»</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>