<div class="container">
<div class="book-utils">
<div id="qrcode"></div>
<a href="/Ales_Harun/Vidziennie_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1918 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1921 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Відзенне -->
<h2><a href="http://knihi.com/Ales_Harun/">Алесь Гарун</a></h2>
<h2>Відзенне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З гадоў няволі</i></p>
<p>Ідзець яна адна з адкрытай галавой,</p>
<p>Рызман расхрыстаны вісіць падзёрты на грудзях,</p>
<p>З вачэй яе глядзяць прыймглёныя слязой</p>
<p>Сардэчны боль нязмераны, а з ім бязглузды страх.</p>
<p>Праходзіць шлях яе між пушчаў і лясоў,</p>
<p>Засмечаны карчамі скрозь і дрэў сухіх вяццём,</p>
<p>З тых пушч ўсцяж чуюцца мільёны галасоў,</p>
<p>Якія гоняцца за ёй з праклёнамі, з выццём.</p>
<p>А дзе ж яе сям’я? Дзе кроўныя, сыны?</p>
<p>Куды усе падзеліся? Хаця б хто дапамог?</p>
<p>— Пакрыўдзіў род ліхі, і здрадзілі адны</p>
<p>З дзяцей. Другіх забраўшы, зноў ёй крыўду справіў</p>
<p>Бог.</p>
<p>Куды ж яна ідзець сірочаю ступой.</p>
<p>Ці ведае, куды той шлях, якім ідзець, ляжыць?</p>
<p>О, не! Яна ідзець, бо мусіць, хоць сляпой,</p>
<p>Хаця бы вобмацкам ісці, каб толькі жыць, каб жыць!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>