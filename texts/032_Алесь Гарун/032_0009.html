<div class="container">
<div class="book-utils">
<div id="qrcode"></div>
<a href="/Ales_Harun/Nokturno.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Nokturno -->
<h2><a href="http://knihi.com/Ales_Harun/">Алесь Гарун</a></h2>
<h2>Nokturno</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Спаткау сягоння я сваю Нядолю,</p>
<p>Знайшоу яе у сінінькім ляску</p>
<p>Брадзіу без мэты я, душа гарэла з болю,</p>
<p>І думау: будзе мне лягчэй у халадку.</p>
<p>Спаткау, пазнау яе і, вось, пытаю:</p>
<p>—Скажы ты мне, Нядоленька мая:</p>
<p>Багата жыцця кніг яшчэ перачытаю?</p>
<p>Калі і на якой чытанне скончу я?</p>
<p>Скажы ні крыйся мне, мая камратка,</p>
<p>Дзянькі мае моркотныя чаму?</p>
<p>Адзін у адзін ідуць, ва усіх адна апратка.</p>
<p>Як думы грэшныя, ці вінныя каму.</p>
<p>Чаму, яшчэ скажы, мая ядына,</p>
<p>Люблю зямлю, вялікі жыцця ток,</p>
<p>Як небо зорачкі, каханнем моцным сына</p>
<p>Я сам—адлучаны ад дзерауца лісток?</p>
<p>Яна у вочы люба мне зірнула,</p>
<p>Узлажыла белы ручанькі на мне,</p>
<p>Мауляу сястра мая, да сэрца прыгарнула,</p>
<p>Часамі так цябе каханка прыгарне.</p>
<p>— Чакай, харошы мой, пакінь задумы!</p>
<p>Душу сваю пытаннямі ні муч.</p>
<p>Зірні на гэты лес, прыслухайся у шумы,</p>
<p>А можа знойдзеш ты жыццевы вечны</p>
<p>ключ!</p>
<p>Стаіць магутны лес, ізноу убраны</p>
<p>У зялены ліст дагледлівай рукой,</p>
<p>І пьець спажыуны клек, старыя гоіць раны.</p>
<p>Зірні: якая моц! Зірні, які спакой!</p>
<p>Што год уміраець ен парой асенняй,</p>
<p>Каб зноу аджыць, убачыушы вясну.</p>
<p>І гэтак усе ідзець чаргою пераменнай:</p>
<p>То скіне сон з вачэй, то зноу ідзець да сну.</p>
<p>Расьцець дубочак тут,— які зялены!</p>
<p>Другі, стары, калодаю палег;</p>
<p>І сын ідзець у гару, як бацька у час мінены,</p>
<p>Што дау жыцце яму, а сам зваліуся у мох.</p>
<p>Цячэць ручайка вось і ту ж ні стала!</p>
<p>Німа яго, схавауся у зямлі,</p>
<p>А недзе—тамака рака зямлю прарвала</p>
<p>І воды тэй ракі па лузе пацяклі.</p>
<p>І ты, о, любы мой! Як лес зімовы</p>
<p>Заснуу, ляжыш, ні можучы устаць.</p>
<p>Але наступіць дзень вяселы, пекны, новы,</p>
<p>І радасьць вольнасьці павінна завітаць.</p>
<p>Дзянькоу маркотнасьць ты сваіх у распачы</p>
<p>І тэй сваей адлюднасьці ні гудзь:</p>
<p>Пакуту Рок табе, шчасьліваму, прызначыу,</p>
<p>І удзячным за яе Вялікаму ты будзь</p>
<p>Німа пакуты, дзе німа пазнання,</p>
<p>Душа тагды лагчынамі паузець,</p>
<p>А што гарчэй, скажы цяжэй перапаузання?</p>
<p>А што страшней яшчэ, як вочмі ні глядзець.</p>
<p>Аб сьмерць пытаеш ты? Калі сканчыцца</p>
<p>Жыцце твае,—міленькі, ні пытай!</p>
<p>Спрабуй ад думак тых, ад хворых, палячыцца,</p>
<p>Прыходзь у гэты лес—паветро тут глытай.</p>
<p>Жыві, каб жыцце даць другім, малодшым,</p>
<p>Як дуб стары, што узгадавау дубка.</p>
<p>А там... ручайка знік! І мы пуцем каротшым</p>
<p>Пайдзем у зямлю за ім, каб выплысьць, як рака.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>