<div class="container">
<div class="book-utils">
<div id="qrcode"></div>
<a href="/Ales_Harun/Syn.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сын -->
<h2><a href="http://knihi.com/Ales_Harun/">Алесь Гарун</a></h2>
<h2>Сын</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гэй, у чыстым полі ды ні сонцо грэе,</p>
<p>Дый ні сонцо грэе, ды ні вецяр вее,</p>
<p>Ні туман спусьціуся,</p>
<p>Ні дубок схіліуся.</p>
<p>На шырокім полі, ды па тым прасторы,</p>
<p>Ля дарогі самай, на зяленым узгоры</p>
<p>З ног дзяцюк зваліуся,</p>
<p>Бразнууся, пабіуся.</p>
<p>— Ці-ж ні сорам, хлопчэ, табе маладому?</p>
<p>Ганіць будуць людзі, едучы да дому:</p>
<p>„А ты-ж маладзенькі</p>
<p>Піці нідужэнькі!"</p>
<p>— Ой, ні ганьце, людзі,—з гарэлкай ні знауся,</p>
<p>Я у сьвет далекі за шчасьцем пагнауся,</p>
<p>Ад радзімай маткі</p>
<p>Ды із беднай хаткі.</p>
<p>Ды па усей зямліцы, дзе шыбае воко,</p>
<p>І пад самым небам, доле то-ж глыбока</p>
<p>Быу я, цікавауся,</p>
<p>Шчасьця прыглядауся.</p>
<p>Ні памеу я шчасьця, ды пазнау я горо</p>
<p>І крыві разлевы, сьлез сіроччых моро,</p>
<p>Скрозь а скрозь гарота,</p>
<p>Дзе ні глянь,—маркота.</p>
<p>І падумау зноу я да хаты вярнуцца,</p>
<p>Да радзоной маткі к сэрцу прыгарнуцца,</p>
<p>Рукі цалаваці,</p>
<p>Сьлезы праліваці,</p>
<p>Каб прыняла сына сваго валацугу,</p>
<p>Каб прыпяставала, адагнала тугу,</p>
<p>Зелейкам паіла,</p>
<p>Раны пагаіла.</p>
<p>От ні маю сілы, ні трымаюць ногі,</p>
<p>Раптам занядужау, пау каля дарогі.</p>
<p>Знаць — ні убачыць маткі,</p>
<p>Ні дайсьці да хаткі!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>