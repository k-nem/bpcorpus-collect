<div class="container">
<div class="book-utils">
<div id="qrcode"></div>
<a href="/Alaksandar_Puskin/Pomnik_bar.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD FilenameSuffix: bar -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе Р. Барадуліна -->
<!-- HEADER_FIELD OriginalCreationYear: 1836 -->
<!-- HEADER_FIELD SectionAuthor: Вершы -->
<!-- HEADER_FIELD Title: Помнік -->
<!-- HEADER_FIELD Translation: Рыгор Барадулін -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Помнік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<div class="EPIGRAPH">
<p>Exegi monumentum<sup><a href="#footnote-1">*</a></sup></p>
</div>
<div class="CLEAR"></div>
<p>Узвысіў помнік я сабе нерукатворны,</p>
<p>Не зарасце к яму людская сцежка дзён,</p>
<p>Вышэй узнёсся галавою непакорны</p>
<p>          За стоўп Александрыйскі ён.</p>
<p> </p>
<p>Не, ўвесь я не памру — душа ў жаданай ліры</p>
<p>Мой прах перажыве, тлен не збаіцца пліт, —</p>
<p>I ў славе буду я, пакуль пад небам шчыры</p>
<p>          Жыць будзе хоць адзін пііт.</p>
<p> </p>
<p>Маё імя памкне ў прасцяг Русі вялікі,</p>
<p>I звыкне да яго, калі яшчэ не звык,</p>
<p>I горды ўнук славян, і фін, і покуль дзікі</p>
<p>          Тунгус, і стэпаў друг калмык.</p>
<p> </p>
<p>I доўга буду тым прыязны я народу,</p>
<p>Што лірай добрыя пачуцці абуджаў,</p>
<p>Што ў мой няўмольны век уславіў я свабоду</p>
<p>          I літасць да нябог гукаў.</p>
<p> </p>
<p>Пачуй, о муза, слова боскае з пашанай,</p>
<p>Не бойся крыўды ты і пра вянок не дбай;</p>
<p>Паклёп і пахвалу прымай з душой рахманай</p>
<p>          I ў спрэчку з дурнем не ўступай.</p>
<p> </p>
</div>
<div class="CLEAR"></div>
<div class="endnote-block">
<div class="footnote"><p><sup><a id="footnote-1">*</a></sup> Я ўзвысіў помнік</p>
</div>
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>