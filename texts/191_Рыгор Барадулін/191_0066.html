<div class="container">
<div class="book-utils">
<div id="qrcode"></div>
<a href="/Siarhiej_Jasienin/Adkaz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1924 -->
<!-- HEADER_FIELD SectionAuthor: Малыя паэмы -->
<!-- HEADER_FIELD Title: Адказ -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Адказ</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Старая, любая,</p>
<p>Жыві ў сваёй журбе.</p>
<p>І памяць, і любоў твая</p>
<p>Мне сэрца лецяць.</p>
<p>Ні кропелькі</p>
<p>Не зразумець табе —</p>
<p>Чым я жыву</p>
<p>І чым заняты ў свеце.</p>
<p> </p>
<p>Цяпер у вас зіма.</p>
<p>І поўня маладая.</p>
<p>Я знаю, ты</p>
<p>Прымроіш не адна,</p>
<p>Як быццам бы</p>
<p>Чарэмху хто гайдае</p>
<p>І асыпае</p>
<p>Снегам ля акна.</p>
<p> </p>
<p>Як я ў завею,</p>
<p>Родная,засну?</p>
<p>Жахліва ў коміне,</p>
<p>Жалліва завывае.</p>
<p>Спаць хочаш, бачыш</p>
<p>Не пасцель — труну</p>
<p>Настылую</p>
<p>І — што цябе хаваюць.</p>
<p> </p>
<p>Нібыта тысяча</p>
<p>Гугнаўлівых дзячкоў,</p>
<p>Пяе плакідаю</p>
<p>Пурга-падлюга!</p>
<p>Кладзецца снег,</p>
<p>Як жменя пятачкоў,</p>
<p>І за труной</p>
<p>Ні жонкі, ані друга.</p>
<p> </p>
<p>Найболей з усяго</p>
<p>Вясну люблю.</p>
<p>Люблю разліў</p>
<p>Нястрыманым патокам,</p>
<p>Дзе кожнай трэсцы,</p>
<p>Быццам караблю,</p>
<p>Такі абсяг,</p>
<p>Што не акінеш вокам.</p>
<p> </p>
<p>Але вясну,</p>
<p>Каторую люблю,</p>
<p>Я рэвалюцыяй вялікай</p>
<p>Называю!</p>
<p>Па ёй пакутую,</p>
<p>Яе малю,</p>
<p>Яе адну</p>
<p>Чакаю й заклікаю!</p>
<p> </p>
<p>Але брыда —</p>
<p>Халодная планета!</p>
<p>Яе і Сонцам-Леніным</p>
<p>Пакуль не растапіць!</p>
<p>Таму вось</p>
<p>З хвораю душой паэта</p>
<p>Пайшоў скандаліць я,</p>
<p>Разгульнічаць і піць.</p>
<p> </p>
<p>Ды будзе час,</p>
<p>Час, родная, не дрэмле!</p>
<p>Ідзе яна, жаданая пара!</p>
<p>За зброю</p>
<p>Мы ўзяліся недарэмна:</p>
<p>Той — ля гарматы,</p>
<p>Гэты — ля пяра.</p>
<p> </p>
<p>Забудзься ты на грошы</p>
<p>І на ўсё.</p>
<p>Ці раіць мне</p>
<p>Табе прыстойна?</p>
<p>Павер, не конь я,</p>
<p>Не карова, не асёл,</p>
<p>Так каб мяне</p>
<p>Выводзілі са стойла!</p>
<p> </p>
<p>Я выйду сам</p>
<p>Насустрач барацьбе</p>
<p>Пальбой глухую</p>
<p>Разбудзіць планету,</p>
<p>Вярнуся — хустку</p>
<p>Прывязу табе,</p>
<p>А бацьку ўжо</p>
<p>Куплю я штукі гэты.</p>
<p> </p>
<p>Пакуль — завеіцца</p>
<p>І тысяччу дзячкоў</p>
<p>Пяе плакідаю</p>
<p>Пурга-падлюга!</p>
<p>Кладзецца снег,</p>
<p>Як жменя пятачкоў,</p>
<p>І за труной</p>
<p>Ні жонкі, ані друга.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>