<div class="container">
<div class="book-utils">
<div id="qrcode"></div>
<a href="/Siarhiej_Jasienin/Zastalasia_adna_zabava.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1923 -->
<!-- HEADER_FIELD SectionAuthor: Вершы -->
<!-- HEADER_FIELD Title: Засталася адна забава... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Засталася адна забава...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Засталася адна забава:</p>
<p>Пальцы ў рот - і вясёлы свіст.</p>
<p>Прагрымела дурная слава,</p>
<p>Што нахабнік я і скандаліст.</p>
<p> </p>
<p>Страта смешная, страта без меры!</p>
<p>У жыцці смешны кожны намер.</p>
<p>Прыкра мне, што я ў бога верыў.</p>
<p>Горка мне, што не веру цяпер.</p>
<p> </p>
<p>Залатыя далёкія далі!</p>
<p>Крылы паліць будзённасці мрэць.</p>
<p>І нахабнічаў я і скандаліў</p>
<p>Для таго, каб ярчэй гарэць.</p>
<p> </p>
<p>Дар паэта - знішчаючы, вабіць,</p>
<p>Злога лёсу на ім пячаць.</p>
<p>Ружу белую з чорнай жабай</p>
<p>Я хацеў на зямлі павянчаць.</p>
<p> </p>
<p>Хай не збыўся, хай сплыў, як хваля,</p>
<p>Сон ружовы вясны маладой.</p>
<p>А як д'яблы ў душы гнездавалі,</p>
<p>Дык жылі і анёлы ў ёй.</p>
<p> </p>
<p>Што ж, адчай весялосці пакіне!</p>
<p>Ідучы ў край, дзе толькі спакой,</p>
<p>Я хачу пры апошняй хвіліне</p>
<p>Папрасіць тых, хто будзе са мной, -</p>
<p> </p>
<p>Каб за грэх, што даўно нашу я,</p>
<p>За нявер'е ў захмарную гаць</p>
<p>Мяне ў рускай паклалі кашулі</p>
<p>Пад іконамі паміраць.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>