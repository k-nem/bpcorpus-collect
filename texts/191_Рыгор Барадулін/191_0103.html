<div class="container">
<div class="book-utils">
<div id="qrcode"></div>
<a href="/Siarhiej_Jasienin/Stamiusia_u_rodnym_krai_zyc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1915—1916 -->
<!-- HEADER_FIELD SectionAuthor: Вершы -->
<!-- HEADER_FIELD Title: Стаміўся ў родным краі жыць... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Стаміўся ў родным краі жыць...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Стаміўся ў родным краі жыць,</p>
<p>Самоту ўпотай не адужаць,</p>
<p>Пайду з прасторамі тужыць,</p>
<p>Пайду як злодзей валацужыць.</p>
<p> </p>
<p>Па светлых пасмах дня пайду</p>
<p>Шукаць ласкавае хаціны,</p>
<p>І на мяне, як на бяду,</p>
<p>Навострыць нож мой друг адзіны.</p>
<p> </p>
<p>Вясной і сонцам на лугу</p>
<p>Спавіта жоўтая дарога,</p>
<p>Імя каторай берагу,</p>
<p>Мяне прагоніць ад парога.</p>
<p> </p>
<p>Вярнуся я ў бацькоўскі дом</p>
<p>І радасць не сваю прывечу,</p>
<p>На рукаве пад злым акном</p>
<p>Павешуся ў зялёны вечар.</p>
<p> </p>
<p>Сівыя вербы ў тумане</p>
<p>Галовы схіляць — не пабачу.</p>
<p>І неабмытага мяне</p>
<p>Зарыюць так, пад брэх сабачы.</p>
<p> </p>
<p>А месяц будзе ўсё плысці</p>
<p>І вёслы давяраць азёрам.</p>
<p>Русь будзе піць у забыцці,</p>
<p>Скакаць і плакаць разам з горам.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>