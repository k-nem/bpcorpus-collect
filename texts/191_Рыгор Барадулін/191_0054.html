<div class="container">
<div class="book-utils">
<div id="qrcode"></div>
<a href="/Alaksandar_Puskin/Zimovaja_ranica.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD SectionAuthor: Вершы -->
<!-- HEADER_FIELD Title: Зімовая раніца -->
<!-- HEADER_FIELD Translation: Рыгор Барадулін -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Зімовая раніца</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мароз і сонца; дзень цудоўны!</p>
<p>Яшчэ ты дрэмліш, друг чароўны -</p>
<p>Красуня, уставай, пара:</p>
<p>Даруй пяшчотнаму дакору -</p>
<p>Сустрэць паўночную Аўрору</p>
<p>Прыйдзі, як поўначы зара!</p>
<p> </p>
<p>Учора, помніш, завіруха</p>
<p>Імгліла неба, выла глуха;</p>
<p>Пабляклай плямай з вышыні</p>
<p>Праз хмары поўня ледзь жаўцела,</p>
<p>І ты журботная сядзела</p>
<p>А сёння ... у акно зірні:</p>
<p> </p>
<p>Пад сінізной нябёсаў сцішна</p>
<p>Кілімамі велікапышна</p>
<p>Зіхотна стылы снег ляжыць;</p>
<p>Празрысты лес адзін чарнее,</p>
<p>Праз іней елка зелянее,</p>
<p>І рэчка пад ільдом блішчыць.</p>
<p> </p>
<p>Бурштынным водсветам наўкола</p>
<p>Пакой асветлены. Вясёла</p>
<p>Трашчыць запаленая печ.</p>
<p>І цепліць думкі жар ляжанкі.</p>
<p>А ведаеш: кабылу ў санкі</p>
<p>Ты мне запрэгчы не пярэч.</p>
<p> </p>
<p>Па роўні ранішняга снегу,</p>
<p>Друг любы, аддамося бегу</p>
<p>Каня, што нецярпліва мкне,</p>
<p>Праведаем палі пустыя,</p>
<p>Лясы, нядаўна скрозь густыя,</p>
<p>І бераг той, што любы мне.</p>
<p> </p>
<p><i>1829</i></p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>