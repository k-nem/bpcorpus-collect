<div class="container">
<div class="book-utils">
<div id="qrcode"></div>
<a href="/Siarhiej_Jasienin/Viecar_brovy_nachmaryu_u_zlosci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1923 -->
<!-- HEADER_FIELD SectionAuthor: Вершы -->
<!-- HEADER_FIELD Title: Вечар бровы нахмарыў у злосці... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Вечар бровы нахмарыў у злосці...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Вечар бровы нахмарыў у злосці.</p>
<p>Што за коні стаяць у журбе?</p>
<p>Ці не ўчора прапіў маладосць я?</p>
<p>Разлюбіў ці не ўчора цябе?</p>
<p> </p>
<p>Не храпі, запазнелая тройка!</p>
<p>Праляцела жыццё. Дзе сляды?</p>
<p>Можа, заўтра бальнічная койка</p>
<p>Супакоіць мяне назаўжды.</p>
<p> </p>
<p>Можа, заўтра зусім шчаслівы</p>
<p>Я пайду, акрыяўшы навек,</p>
<p>Слухаць песні чарэмхаў і ліўняў,</p>
<p>Чым здаровы жыве чалавек.</p>
<p> </p>
<p>І забуду я змрочныя сілы,</p>
<p>Што вымервалі мне труну.</p>
<p>Воблік з ласкі ўвесь! Воблік мілы!</p>
<p>Я цябе не забуду адну.</p>
<p> </p>
<p>Хай любіць буду я другую,</p>
<p>Ды і з ёю, з любай, з другой,</p>
<p>Раскажу пра цябе, дарагую,</p>
<p>Што я некалі зваў дарагой.</p>
<p> </p>
<p>Як ляцела вясна былая,</p>
<p>Раскажу, хоць былой не была.</p>
<p>Галава ж ты мая віхравая.</p>
<p>Да чаго ж ты мяне давяла?</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>