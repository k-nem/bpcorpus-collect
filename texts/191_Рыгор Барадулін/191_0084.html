<div class="container">
<div class="book-utils">
<div id="qrcode"></div>
<a href="/Siarhiej_Jasienin/List_ad_maci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1924 -->
<!-- HEADER_FIELD SectionAuthor: Малыя паэмы -->
<!-- HEADER_FIELD Title: Ліст ад маці -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Ліст ад маці</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Ну што яшчэ такое</p>
<p>Мне прыдумаць,</p>
<p>Пра што пісаць,</p>
<p>Пра месяц у акне?</p>
<p>Перада мной</p>
<p>Ляжыць з маўклівым сумам</p>
<p>Ліст,</p>
<p>Што прыслала маці мне.</p>
<p> </p>
<p>Яна мне піша:</p>
<p>«Будзе час які,</p>
<p>Да нас, галубчык,</p>
<p>Прыязджай на свята.</p>
<p>Мне шаль, а бацьку</p>
<p>Ты купі парткі, —</p>
<p>Бо на няхваткі</p>
<p>Ў нас багата хата.</p>
<p> </p>
<p>Што ты паэт,</p>
<p>Сказаць мне страшна ўслых,</p>
<p>Што ссябраваўся</p>
<p>З славаю ліхою.</p>
<p>Яно б ляпей,</p>
<p>Каб з год малых</p>
<p>Хадзіў ты ў полі за сахою.</p>
<p> </p>
<p>Старая стала,</p>
<p>Кепска мне, павер,</p>
<p>Ды калі б дома ты</p>
<p>Застаўся змалу,</p>
<p>Была б нявестка</p>
<p>У мяне цяпер</p>
<p>І на назе</p>
<p>Я ўнучыка гушкала.</p>
<p> </p>
<p>Ды ты па свеце</p>
<p>Разгубляў дзяцей,</p>
<p>Аддаў другому жонку,</p>
<p>Як бяздомны,</p>
<p>І без сям’і, без дружбы,</p>
<p>Самасей,</p>
<p>Ты з галавой</p>
<p>Нырнуў у вір карчомны.</p>
<p> </p>
<p>Мой сыне любы,</p>
<p>Што з табой?</p>
<p>Ты быў, як ранак,</p>
<p>Хмаркай не заценен,</p>
<p>І гаварылі ўсе наперабой:</p>
<p>Які шчаслівы</p>
<p>Аляксандр Ясенін!</p>
<p> </p>
<p>Надзеі нашы</p>
<p>Ты давёў датла,</p>
<p>Таму душа шчыміць</p>
<p>Нязбытным болем,</p>
<p>Што ў бацькі думка</p>
<p>Марная была,</p>
<p>Каб ты за вершы</p>
<p>Грошаў браў як болей.</p>
<p> </p>
<p>Ты ў дом іх не пашлеш,</p>
<p>Хоць лік бы страціў</p>
<p>Ім,</p>
<p>І вось таму так горка</p>
<p>Словы льюцца,</p>
<p>Што знаю я</p>
<p>На вопыце тваім:</p>
<p>Паэтам грошы не даюцца.</p>
<p> </p>
<p>Што ты паэт,</p>
<p>Сказаць мне страшна ўслых,</p>
<p>Што ссябраваўся</p>
<p>З славаю ліхою,</p>
<p>Яно б ляпей,</p>
<p>Каб з год малых</p>
<p>Хадзіў ты ў полі за сахою.</p>
<p> </p>
<p>Адна туга,</p>
<p>Нас агарнула ноч зусім.</p>
<p>У нас няма каня.</p>
<p>Ды калі б быў ты ў доме,</p>
<p>То ўсё было б,</p>
<p>Пры розуме тваім —</p>
<p>Пасада старшыні</p>
<p>Ў валвыканкоме.</p>
<p> </p>
<p>Ніхто б нас не цягнуў,</p>
<p>Жыла б сям’я,</p>
<p>Тваёй бы марнай стомы</p>
<p>Як не стала.</p>
<p>Нявестку прасці б</p>
<p>Прымушала я,</p>
<p>А ты, як сын,</p>
<p>Спакоіў нашу старасць».</p>
<p>. . . . . . . . . . . . . . . . .</p>
<p>Ліст камячу,</p>
<p>Я падаю ў імжу.</p>
<p>Няўжо сцяжыну</p>
<p>Я абраў чужую?</p>
<p>Ды ўсё, што думаю,</p>
<p>Я потым раскажу —</p>
<p>Лістом разважным</p>
<p>Раскажу я.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>