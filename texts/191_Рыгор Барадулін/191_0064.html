<div class="container">
<div class="book-utils">
<div id="qrcode"></div>
<a href="/Taras_Saucenka/Zapaviet.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Тарас Шаўчэнка -->
<!-- HEADER_FIELD LangOrig: ukr -->
<!-- HEADER_FIELD SectionAuthor: Вершы -->
<!-- HEADER_FIELD Title: Запавет -->
<!-- HEADER_FIELD Translation: Рыгор Барадулін -->
<h2><a href="http://knihi.com/Taras_Saucenka/">Тарас Шаўчэнка</a></h2>
<h2>Запавет</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як памру, дык пахавайце,</p>
<p>Дзе курган палынны,</p>
<p>Сярод стэпу шырокага</p>
<p>Мілай Украіны.</p>
<p>Каб шыракапола долы,</p>
<p>І Дняпро, і кручы</p>
<p>Мне відаць былі, каб чуў я,</p>
<p>Як раве равучы.</p>
<p>Як пагоніць з Украіны</p>
<p>У сіняе мора</p>
<p>Кроў варожую... тады я</p>
<p>І долы і горы -</p>
<p>Ўсё пакіну і падамся</p>
<p>Да самога Бога,</p>
<p>Памаліцца... А да тога -</p>
<p>Я не знаю Бога.</p>
<p>Пахавайце ды ўставайце,</p>
<p>Кайданы парвіце</p>
<p>І варожай злой крывёю</p>
<p>Волю акрапіце.</p>
<p>І мяне ў сям'і вялікай,</p>
<p>Ў сям'і вольнай, новай,</p>
<p>Не забудзьце - памяніце</p>
<p>Нязлым ціхім словам.</p>
<p> </p>
<p><i>У Пераяславе, 1845</i></p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>