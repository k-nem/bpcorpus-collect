<div class="container">
<div class="book-utils">
<div id="qrcode"></div>
<a href="/Piatro_Hlebka/Rytmy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятро Глебка -->
<!-- HEADER_FIELD CreationYear: 1929-1930 -->
<!-- HEADER_FIELD Edition: Глебка П. Збор твораў. У 4-х т. Т. 2. Балады. Паэмы.- Мн.: Маст. літ., 1985.- 351 с., 4 л. іл. -->
<!-- HEADER_FIELD FirstPublicationYear: 1935 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1985 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/балада -->
<!-- HEADER_FIELD Title: Рытмы -->
<h2><a href="http://knihi.com/Piatro_Hlebka/">Пятро Глебка</a></h2>
<h2>Рытмы</h2>
<div style="height: 3rem"></div>
<!-- TOC_BEGIN -->
<a href="#chapter1">Зімовы роздум</a><br/>
<a href="#chapter2">Перад навальніцай</a><br/>
<a href="#chapter3">Агні паўстання</a><br/>
<br/><br/>
<!-- TOC_END -->
<!-- BOOK_BEGIN -->
<p> </p>
<p> </p>
<h3><a id="chapter1"></a>Зімовы роздум</h3>
<p>Сняжынкі белыя</p>
<p>Над полем бегалі,</p>
<p>Ляталі, лёгкія,</p>
<p>І мітусіліся.</p>
<p>Дарога ветліва</p>
<p>Ківала ветламі,</p>
<p>Як сон, далёкімі,</p>
<p>Як неба, сінімі.</p>
<p> </p>
<p>А зоры клікалі</p>
<p>У даль вялікую,</p>
<p>У даль прасторную,</p>
<p>Ў прасцягі снежныя.</p>
<p>І людзі ў роздуме</p>
<p>Стаялі грозныя</p>
<p>Над тымі чорнымі</p>
<p>Сваімі сцежкамі.</p>
<p> </p>
<p>З вятрамі лёгкімі</p>
<p>У высь далёкую,</p>
<p>У даль пагодную</p>
<p>Ляцелі сэрцы іх:</p>
<p>За тымі морамі,</p>
<p>За тымі горамі</p>
<p>Была свабодная</p>
<p>Зямля савецкая.</p>
<p> </p>
<p> </p>
<h3><a id="chapter2"></a>Перад навальніцай</h3>
<p>Вятры усходнія —</p>
<p>такія ветлыя,</p>
<p>Вятры заходнія —</p>
<p>такія дзікія,</p>
<p>Вятры асеннія</p>
<p>навокал бегаюць,</p>
<p>Вятры халодныя</p>
<p>махаюць крыллямі.</p>
<p> </p>
<p>З усходу веючы,</p>
<p>галлё пялегуюць,</p>
<p>А пойдуць з захаду —</p>
<p>прысады крышацца.</p>
<p>Вятры асеннія</p>
<p>навокал бегаюць,</p>
<p>Вятры халодныя</p>
<p>махаюць крыллямі.</p>
<p> </p>
<p>А неба сіняе</p>
<p>штодзённа хмарыцца,</p>
<p>А хмары белыя,</p>
<p>а хмары чорныя</p>
<p>То ласкай бліскаюць,</p>
<p>то сілай хваляцца,—</p>
<p>Туга бяскрайняя</p>
<p>да сэрца горнецца.</p>
<p> </p>
<p>Як хмары ўсходнія —</p>
<p>тады бялявыя,</p>
<p>Як хмары з захаду —</p>
<p>бядою чорныя...</p>
<p>Штодзённа хмарыцца,</p>
<p>і хмары плаваюць,—</p>
<p>Навала блізка ўжо,</p>
<p>яна разгорнецца.</p>
<p> </p>
<p> </p>
<h3><a id="chapter3"></a>Агні паўстання</h3>
<p>Скалыхнуліся грозна лясы,</p>
<p>Перуны засвісталі наўсцяж;</p>
<p>Пашчапалася мёртвая сінь,</p>
<p>І маланкі агнём шалясцяць.</p>
<p>А ці гэта навала ідзе,</p>
<p>А ці помста людская гарыць —</p>
<p>Не чакайце на заўтрашні дзень,</p>
<p>Натачыце вастрэй тапары!</p>
<p>Ёсць за морам краіна красы,</p>
<p>Апавітая ў сонечны бляск.</p>
<p>Гэта ваша айчына, браты,</p>
<p>Да яе пракладайце свой шлях.</p>
<p>На яе станавіцеся след,</p>
<p>Каб краіну чужую, сваю,</p>
<p>Каб увесь паднявольны сусвет</p>
<p>Аб’яднаць у Савецкі Саюз.</p>
<p> </p>
<p class="sign">1930 г.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>