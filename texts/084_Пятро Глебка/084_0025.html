<div class="container">
<div class="book-utils">
<div id="qrcode"></div>
<a href="/Piatro_Hlebka/Pra_viasnu_i_revalucyju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятро Глебка -->
<!-- HEADER_FIELD CreationYear: 1932 -->
<!-- HEADER_FIELD Edition: Глебка П. Збор твораў. У 4-х т. Т. 2. Балады. Паэмы.- Мн.: Маст. літ., 1985.- 351 с., 4 л. іл. -->
<!-- HEADER_FIELD FirstPublicationYear: 1933 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1985 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/балада -->
<!-- HEADER_FIELD Title: Пра вясну і рэвалюцыю -->
<h2><a href="http://knihi.com/Piatro_Hlebka/">Пятро Глебка</a></h2>
<h2>Пра вясну і рэвалюцыю</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p> </p>
<p>Гэта вы,</p>
<p>мне здаецца,</p>
<p>нядаўна сказалі?</p>
<p>Ці то ваша суседка</p>
<p>з паднятым брывом?</p>
<p>Адным, словам,</p>
<p>я чуў</p>
<p>кагадзе</p>
<p>ў гэтай залі,</p>
<p>Што вясна не прыносіць</p>
<p>ні дум,</p>
<p>ні трывог.</p>
<p>Я лічыў бы за жарт</p>
<p>гэтай прыкрасці выраз,</p>
<p>Каб, напоперак думкам</p>
<p>і волі самой,</p>
<p>Аж спадыспаду дзён</p>
<p>у вялізманы вобраз</p>
<p>не вырас</p>
<p>Дзень маленства майго</p>
<p>і вясновых самот.</p>
<p>Я згадаў,</p>
<p>як гайсала</p>
<p>галоднае рэха</p>
<p>Па парожніх свірнах...</p>
<p>І каб толькі пражыць —</p>
<p>Уздзіралі на корм</p>
<p>абымшэлыя стрэхі</p>
<p>Перад тым,</p>
<p>як пачнуць</p>
<p>аплываць капяжы.</p>
<p>Я збіраў басанож</p>
<p>крапіву каля плоту</p>
<p>Перад тым,</p>
<p>як зямля наліецца цяплом...</p>
<p>Можа, вы</p>
<p>і не ведалі</p>
<p>гэтых клапотаў,</p>
<p>А для нас яно —</p>
<p>нашым маленствам было.</p>
<p>І таму</p>
<p>хлапчукамі</p>
<p>ў семнаццатым годзе,</p>
<p>Занядбаўшы забавы,</p>
<p>не знаючы сну,</p>
<p>Мы галодную восень</p>
<p>пры халоднай пагодзе</p>
<p>Сустракалі,</p>
<p>як лепшую</p>
<p>нашу вясну.</p>
<p>Ды нашто перагортваць</p>
<p>старонкі гісторыі,</p>
<p>Калі дзеі сучаснасці</p>
<p>катуюць нас!</p>
<p>Я хачу расказаць,</p>
<p>як няўгойнае гора</p>
<p>Залячыла надзеяй</p>
<p>вялікай</p>
<p>вясна.</p>
<p> </p>
<p>Дзесьці блізка зусім</p>
<p>адзінокая маці</p>
<p>Абабіла парогі</p>
<p>пастарункаў</p>
<p>і гмін...</p>
<p>Засталася на ўцеху</p>
<p>вяроўка у хаце,</p>
<p>Бо навекі засуджаны</p>
<p>быў яе сын.</p>
<p>І яна,</p>
<p>што сваю</p>
<p>аднастайную сцежку</p>
<p>Пратаптала</p>
<p>праз гора,</p>
<p>нядолю</p>
<p>і жвір,</p>
<p>І яна</p>
<p>загубіла</p>
<p>апошнюю</p>
<p>ўсмешку,</p>
<p>Без каторай нікому</p>
<p>не суджана жыць.</p>
<p>І на цягу начэй,</p>
<p>да вар’яцтва бяссонных,</p>
<p>Калі месяц</p>
<p>над полем</p>
<p>аснежаным</p>
<p>стыў,</p>
<p>Яна білася ў роспачы —</p>
<p>дзікай,</p>
<p>шалёнай,</p>
<p>І чытала на памяць</p>
<p>ад сына лісты:</p>
<p>— Сынку...</p>
<p>Сынку...</p>
<p>Ты пішаш:</p>
<p>«Мужайся!»</p>
<p>Абяцаеш вярнуцца</p>
<p>дваццатай вясной...</p>
<p>Покуль тая паводка —</p>
<p>паводкаю жалю</p>
<p>Захлынецца жыццё маё,</p>
<p>добранькі мой!</p>
<p>Хіба ж выцерпіць</p>
<p>гэтае</p>
<p>маці пакорна,</p>
<p>Доляй выкляты,</p>
<p>любы мой сын? —</p>
<p>І, звіваючы рукі,</p>
<p>рыдаючы горна,</p>
<p>Яна доўга глядзела</p>
<p>кудысь ўдалячынь.</p>
<p>Так было,</p>
<p>калі краем</p>
<p>хадзіла зіма,</p>
<p>Калі біліся</p>
<p>цені</p>
<p>і вецер</p>
<p>у хату,</p>
<p>Калі дрэвы,</p>
<p>узняўшы</p>
<p>галіны наўзмах,</p>
<p>Вартавалі дарогі</p>
<p>ў адзенні</p>
<p>кашлатым.</p>
<p>А пазней,</p>
<p>напрадвесні,</p>
<p>калі уначы</p>
<p>Варушыліся дрэвы,</p>
<p>збіраліся ў сад,</p>
<p>Калі бразгалі</p>
<p>звонка</p>
<p>вяснянак ключы,—</p>
<p>Сын да маткі</p>
<p>таемна</p>
<p>пісаў:</p>
<p> </p>
<p>— Маці...</p>
<p>Матанька...</p>
<p>Надзялі мяне сілай!</p>
<p>Дай мне дужасць</p>
<p>разбіць</p>
<p>мураваныя сцены!</p>
<p>Я сягоння пачуў,</p>
<p>калі ты галасіла...</p>
<p>Галасі ж,</p>
<p>галасі,</p>
<p>каб рыдала каменне!</p>
<p>Бурны подых вясны</p>
<p>мне прыносіць твой голас.</p>
<p>І ці знаеш,</p>
<p>як жудасна</p>
<p>хочацца жыць,</p>
<p>Калі скрозь</p>
<p>наліваецца сілаю</p>
<p>поле,</p>
<p>Калі скрозь</p>
<p>аплываюць</p>
<p>са стрэх капяжы!</p>
<p>Станеш вечарам,</p>
<p>клічаш, клічаш</p>
<p>Праз турэмныя краты</p>
<p>сваю маладосць,</p>
<p>І яна</p>
<p>з далячынь,</p>
<p>быццам гул навальнічны,</p>
<p>Адгукаецца рэхам</p>
<p>і прыходзіць,</p>
<p>як госць.</p>
<p>Значыць,</p>
<p>вырасце,</p>
<p>чую,</p>
<p>такая адвага,</p>
<p>Што на волю</p>
<p>з каменных муроў</p>
<p>правядзе.</p>
<p>Вельмі просты наш план,</p>
<p>і з халоднай развагай</p>
<p>Мы рыхтуем</p>
<p>сваё вызваленне</p>
<p>штодзень.</p>
<p>Без ключоў адамкнём</p>
<p>заржавелыя дзверы</p>
<p>Перад тым, як зусім</p>
<p>аплывуць капяжы.</p>
<p>І прыйду да цябе,</p>
<p>поўны сілы і веры,</p>
<p>Каб ізноўку</p>
<p>за волю змагацца</p>
<p>і жыць.</p>
<p>Гэтак сын абяцаў</p>
<p>на мінулым прадвесні,</p>
<p>І ніхто не разважыў,</p>
<p>што гэта вясна</p>
<p>Напляла дзікіх планаў,</p>
<p>каторых не здзейсніць,</p>
<p>Пра каторыя</p>
<p>вязні</p>
<p>адно толькі сняць.</p>
<p>Але ж сталася штосьці</p>
<p>на свеце</p>
<p>такое,</p>
<p>Што навалай шумяць</p>
<p>напрадвесні лясы.</p>
<p>І самотная маці</p>
<p>з халодным спакоем</p>
<p>І дагэтуль чакае,</p>
<p>што вернецца сын.</p>
<p>Дзе ж ёй ведаць,</p>
<p>старой,</p>
<p>што не шэнціла сыну</p>
<p>Перайсці цераз сцены</p>
<p>Лукішскі астрог</p>
<p>І што сын —</p>
<p>вось за гэты</p>
<p>адважны учынак —</p>
<p>Быў павешан</p>
<p>у ліку</p>
<p>другіх чатырох</p>
<p>Так бывае...</p>
<p>А вы мне</p>
<p>нядаўна сказалі</p>
<p>Ці то ваша суседка</p>
<p>з падпятым брывом...</p>
<p>Адным словам,</p>
<p>я чуў</p>
<p>кагадзе</p>
<p>ў гэтай залі,</p>
<p>Што вясна не прыносіць</p>
<p>ні дум,</p>
<p>ні трывог.</p>
<p>Я</p>
<p>жыццём</p>
<p>безыменным сваім</p>
<p>пратэстую</p>
<p>І надзею,</p>
<p>як тая матуля,</p>
<p>рашчу,</p>
<p>Што мы стрэнем яе,</p>
<p>вясну маладую —</p>
<p>Рэвалюцыю свету,</p>
<p>каторай не ўшчуць.</p>
<p>Яна прыйдзе</p>
<p>пасля баявога прадвесня,</p>
<p>Яна стане</p>
<p>на ўсіх</p>
<p>скрыжаваннях дарог,</p>
<p>Яна будзе гучаць,</p>
<p>як магутная песня,</p>
<p>Поўным голасам дум</p>
<p>і вялікіх трывог.</p>
<p> </p>
<p class="sign">1932 г.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>