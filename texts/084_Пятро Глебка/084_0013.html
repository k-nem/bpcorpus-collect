<div class="container">
<div class="book-utils">
<div id="qrcode"></div>
<a href="/Piatro_Hlebka/Kurhan.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятро Глебка -->
<!-- HEADER_FIELD CreationYear: 1926 -->
<!-- HEADER_FIELD Edition: Глебка П. Збор твораў. У 4-х т. Т. 1. Вершы, балады і паэмы /[Аўт. прадм. А. Вялюгін].—Мн.: Маст. літ., 1984.— 319 с. 1 л. партр.4 л. іл. -->
<!-- HEADER_FIELD FirstPublicationYear: 1926 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1984 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/балада -->
<!-- HEADER_FIELD Title: Курган -->
<h2><a href="http://knihi.com/Piatro_Hlebka/">Пятро Глебка</a></h2>
<h2>Курган</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p> </p>
<p>Ці лета, ці восень, ці белыя зімы —</p>
<p>Заўсёды маўчаць курганы і маўчаць...</p>
<p>І толькі бяроза гатова з усімі</p>
<p>Пра лёс іх і долю гаворку пачаць.</p>
<p> </p>
<p>Гамоніць яна, калі хто разгадае,</p>
<p>Чаму іх насыпалі тут і калі,</p>
<p>Чаму перад імі жняя маладая</p>
<p>Галосіць увечар на свежай раллі.</p>
<p> </p>
<p>Гамоніць яна... Ды, напэўна, вы самі</p>
<p>Заўважылі ў полі адметны курган:</p>
<p>Стаіць ён, укрыты зімою снягамі,</p>
<p>Чарнее, спавіты вясною ў туман.</p>
<p> </p>
<p>Жаўцее ён летам сырымі пяскамі,</p>
<p>На ім падарожны спыняе свой зірк.</p>
<p>Нярэдка дзяўчына там кленчыць на камень.</p>
<p>З вачэй яе падаюць слёзы на жвір.</p>
<p> </p>
<p>Бяроза гамоніць, гавораць і людзі,</p>
<p>Што насып застаўся з нядаўніх падзей,</p>
<p>І ён успаміны балючыя будзіць,</p>
<p>Як ворагі сэрца дасталі з грудзей.</p>
<p> </p>
<p>Было тое сэрца дзяўчыне аддана</p>
<p>І кроўю за волю працоўных сцякло.</p>
<p>Клялася дзяўчына да сонейка рана,</p>
<p>Клялася маўкліва, клялася без слоў.</p>
<p> </p>
<p>— За ўсе тыя здзекі, пакуты і мукі,</p>
<p>Што люд мой працоўны насіў і цярпеў,</p>
<p>Адпомшчу! — шаптала, сціскаючы рукі,</p>
<p>І плакала горка. Таму і цяпер,</p>
<p> </p>
<p>Як выйдзе хто ўвечар і ўкленчыць на камень,</p>
<p>З магілы сляза праступае праз жвір,</p>
<p>За ёю — другая, і ўсе аганькамі</p>
<p>Гараць яны, быццам зямля там гарыць.</p>
<p> </p>
<p class="sign">1926 г.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>