<div class="container">
<div class="book-utils">
<div id="qrcode"></div>
<a href="/Maksim_Luzanin/Parad_Pieramohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1974 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Парад Перамогі -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Парад Перамогі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шырока ў свеце цэлым іх слава прагрымела.</p>
<p>Два маршалы.</p>
<p>Сустрэча ля даўняе сцяны.</p>
<p>Адзін — з крамлёўскай брамы,</p>
<p>ён выехаў на белым,</p>
<p>Другі яму насустрач скакаў на вараным.</p>
<p> </p>
<p>Наўсцяж стаялі тыя, хто танкі крыў гранатай,</p>
<p>Масты наводзіў міру, працуючы штыком,</p>
<p>Хто маршалаў стварае —</p>
<p>звычайныя салдаты!</p>
<p>На гэтым, як вядома, трымаецца наш дом.</p>
<p> </p>
<p>Штандары баявыя раслі пад Маўзалеем,</p>
<p>Рады, як перад боем, знітованы былі.</p>
<p>Так гучна білі крокі, здаецца, чуе Ленін,</p>
<p>Як рэха перамогі лунае па зямлі.</p>
<p> </p>
<p>Канчаюцца на плошчы пяхотныя парадкі,</p>
<p>Адзін стаіць, без руху, асобы батальён.</p>
<p>Каб рук не пагнюсілі, байцам далі пальчаткі.</p>
<p>У іх цяжкая ноша — на ёй ляжыць праклён.</p>
<p> </p>
<p>Вось барабан павёў іх, хлапцоў тых знакамітых,</p>
<p>І следам новы пошчак — уласных сэрцаў стук:</p>
<p>Варожыя штандары — шаўкі і аксаміты! —</p>
<p>Шпурляюцца на камень, ляцяць на мокры брук.</p>
<p> </p>
<p>Ці ж хлопцы іх шпурляюць, каб выказаць знявагу?</p>
<p>Іх тут навек хаваюць, каб не ўваскрослі зноў.</p>
<p>А столькі паланіць іх —</p>
<p>патрэбна вернасць сцягу,</p>
<p>Адвага, і любоў, і тысячы баёў.</p>
<p> </p>
<p>Тады перад вачыма прайшла сутычка светаў —</p>
<p>Скрываўлены пачатак і мужных спраў вянец:</p>
<p>Пад сцяг чырванакрылы я запрасіў планету,</p>
<p>А вораг склаў штандары.</p>
<p>Памог мой друг — баец.</p>
<p> </p>
<p> </p>
<p>1974</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>