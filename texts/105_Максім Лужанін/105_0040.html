<div class="container">
<div class="book-utils">
<div id="qrcode"></div>
<a href="/Maksim_Luzanin/Tolki_voka_zapluscu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1970 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Толькі вока заплюшчу..." -->
<h2><a href="http://knihi.com/Maksim_Luzanin/">Максім Лужанін</a></h2>
<h2>"Толькі вока заплюшчу..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Толькі вока заплюшчу,</p>
<p>Лячу за віхурай</p>
<p>З Белавежскае пушчы</p>
<p>У восеньскі Тураў.</p>
<p> </p>
<p>На дарожных развілках</p>
<p>Сівеюць паданні</p>
<p>Аб народных асілках,</p>
<p>Народных паўстаннях.</p>
<p> </p>
<p>Дрэмле ціхае месца.</p>
<p>Буяюць ажыны,</p>
<p>Мы тут вогнішча сэрцаў</p>
<p>Сваіх разлажылі.</p>
<p> </p>
<p>І гарэў тры прадвесні</p>
<p>Касцёр партызанскі.</p>
<p>...Не даспевана песня,</p>
<p>Не складзена казка.</p>
<p> </p>
<p>Але сэрцы — пад прыскам,</p>
<p>Яны не сатлелі,—</p>
<p>З той нязгаснаю іскрай</p>
<p>Той першай нядзелі.</p>
<p> </p>
<p>Вы нас, добрыя людзі,</p>
<p>Для свят не шчадзіце,</p>
<p>А спатрэбіцца —</p>
<p>ў будзень</p>
<p>Агонь разадзьміце.</p>
<p> </p>
<p><i>1970</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>