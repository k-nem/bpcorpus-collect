<div class="container">
<div class="book-utils">
<div id="qrcode"></div>
<a href="/Maksim_Luzanin/Zamiest_pramovy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Замест прамовы -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Замест прамовы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Каторы дзень хаджу і ныю,</p>
<p>Праз мора клічу дружбакоў:</p>
<p>Давайце рады, дарагія,</p>
<p>Бо пешкі драпану дамоў.</p>
<p> </p>
<p>Мне пагражае выступленне,</p>
<p>Яно, вядома, не бяда,</p>
<p>А як пачаць перамаўленні</p>
<p>Вось гэткім слоўцам:</p>
<p>«Гаспада!»</p>
<p> </p>
<p>Я разумею: далікатны,</p>
<p>Здаўна абслізганы зварот,</p>
<p>А зрэшты, ух як непрыдатны:</p>
<p>Скажы і прапалосквай рот.</p>
<p> </p>
<p>І так і сяк сябе муштрую,</p>
<p>Душы ў пастронкі не ўпрагу,</p>
<p>Бунтуюць нервы, пратэстуе</p>
<p>Уся істота...</p>
<p>Не магу!</p>
<p> </p>
<p>Я не ахвотнік лезці ў сварку,</p>
<p>Ды як жа змоўчаць гаспадам,</p>
<p>Што дзеда пан лупіў па карку,</p>
<p>А мне свярбіць дагэтуль шрам.</p>
<p> </p>
<p>Наўкол шумяць людскія штормы,</p>
<p>Людскія хвалі б’юць наўкруг,</p>
<p>На волю рвецца з панскіх ёрмаў</p>
<p>Дзе чорны друг, дзе белы друг.</p>
<p> </p>
<p>Дык набірайце сілы, людцы,</p>
<p>Дык слухай, захад і усход,—</p>
<p>Я гэтак думаю звярнуцца</p>
<p>Да ўсіх паноў, ці то гаспод.</p>
<p> </p>
<p>Ці зварым кашу, ці не зварым,</p>
<p>На тым пагодзімся, бадай:</p>
<p>Я вам, вядома, не таварыш,</p>
<p>Вы мне, тым больш, не гаспада.</p>
<p> </p>
<p>Адзіны ёсць зямны ўладыка,</p>
<p>Каго шаную, не таю,</p>
<p>Ён — гэта мой народ вялікі,</p>
<p>Яму служу, яго пяю.</p>
<p> </p>
<p>Калі ж і гэты дом саймовы</p>
<p>Прадзьмуць Кастрычнікаў вятры,</p>
<p>Лягчэй пачну сваю прамову,</p>
<p>Скажу:</p>
<p>— Таварышы!</p>
<p>Сябры!</p>
<p> </p>
<p><i>10.Х.1968</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>