<div class="container">
<div class="book-utils">
<div id="qrcode"></div>
<a href="/Maksim_Luzanin/Na_lodzie_Iryna_Radnina.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На лёдзе Ірына Радніна -->
<h2><a href="http://knihi.com/Maksim_Luzanin/">Максім Лужанін</a></h2>
<h2>На лёдзе Ірына Радніна</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як на праросце вострая травінка</p>
<p>Рыхтуецца лязом прабіць снягоў скарынку —</p>
<p>І раптам выблісне!</p>
<p>Не знаючы калі,</p>
<p>Не ведаючы, як здарылася дзіва:</p>
<p>Зялёная насельніца зямлі</p>
<p>Ледзь прарасла — і стала ўсім шчасліва.</p>
<p> </p>
<p>Як толькі рух абудзіцца ў Ірыне,</p>
<p>Абвал пачуццяў стоўпіцца і рыне</p>
<p>За далягляд...</p>
<p>Пакінеш ты істоту,</p>
<p>Сябе самога.</p>
<p>Вызвалішся з сотаў</p>
<p>Зямнога бытавання...</p>
<p>І — ў паветра!</p>
<p>Ляціш за музыкай з ледзянага паркета.</p>
<p> </p>
<p>Нашто цягацца мне па лёдзе ў Гетэборгах,</p>
<p>У Інсбруку чакаць запаленай паходні,</p>
<p>Я Нарач размяту сярод пагоркаў,</p>
<p>Каток, як шкло,— хоць кіламетраў сотню.</p>
<p> </p>
<p>Вы ступіце — пачнуць трубіць крыніцы,</p>
<p>Вятры натрудзяць крылы ад авацый,</p>
<p>Усім пачуецца,</p>
<p>як чыста гімну ліцца,</p>
<p>Як лёгка сцягу нашаму ўзвівацца.</p>
<p> </p>
<p>Я кланяюся Вам! Вы ў непрыветных далях</p>
<p>Наш гімн і сцяг над светам выклікалі.</p>
<p> </p>
<p> </p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>