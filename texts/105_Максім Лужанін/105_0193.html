<div class="container">
<div class="book-utils">
<div id="qrcode"></div>
<a href="/Maksim_Luzanin/Rekvijem.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1969 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Рэквіем -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Рэквіем</h2>
<div style="height: 3rem"></div>
<!-- TOC_BEGIN -->
<a href="#chapter1">1</a><br/>
<a href="#chapter2">2</a><br/>
<a href="#chapter3">3</a><br/>
<a href="#chapter4">4</a><br/>
<a href="#chapter5">5</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1</h3>
<p>Ён ужо з хворага рабіўся чалавекам.</p>
<p>Хутка ўстаў,—</p>
<p>тэлефон разрываецца, звонячы.</p>
<p>У трубцы раптам</p>
<p>зайграўся рэквіем...</p>
<p>Як стрэл у сэрца.</p>
<p>Адразу — агонія.</p>
<p> </p>
<p>Даволі!</p>
<p>Зноў дэтэктыўны фільм?</p>
<p>Дык пачніце з канца,—</p>
<p>дадушы надакучыла:</p>
<p>Такіх пачаткаў мільёны міль</p>
<p>Любоўная плёнка штодня раскручвае.</p>
<p> </p>
<p>Не, тут папраўдзе.</p>
<p>Гэта — пачатак,</p>
<p>Нядаўна быты, зусім спадзяваны:</p>
<p>Забіты напавал чалавек сіваваты,</p>
<p>А на целе нідзе ані знаку раны.</p>
<p> </p>
<h3><a id="chapter2"></a>2</h3>
<p>Бязлюдныя вуліцы,</p>
<p>быццам бы громам аблясканы,</p>
<p>А дыхаюць парна.</p>
<p>Здаецца, укрыты натоўпамі,</p>
<p>І лапак пад ногі —</p>
<p>з ласкавай яліны пушчанскае —</p>
<p>Адсутным працэсіям</p>
<p>ветрам адсутным натоптана.</p>
<p> </p>
<p>Ні плачу капелаў, ні ўзрыдаў аркестравых,</p>
<p>Паветра ж паранена крохкімі згукамі:</p>
<p>То ў неба ляцяць і вяртаюцца весткамі,</p>
<p>То б’юцца на бруку і робяцца чуткамі.</p>
<p> </p>
<h3><a id="chapter3"></a>3</h3>
<p>Адзін-адзіненькі, у долах няезджаных</p>
<p>Блукаў...</p>
<p>За лясамі, за рэчкаю сіняю</p>
<p>Шукаў невялічкую кроплю бязмежнага —</p>
<p>Азяблае плечка пад лёгкай хусцінаю.</p>
<p> </p>
<p>Гукаў чалавек... Хоць бы водгулле з міласці!</p>
<p>А з сэрцавай хаты, ад сэрцавых сенцаў</p>
<p>Часцінка прасторы ў прасторы адбілася,</p>
<p>Што ў доме жыла... І каса на сукенцы...</p>
<p> </p>
<h3><a id="chapter4"></a>4</h3>
<p>Яшчэ красавік</p>
<p>без красак</p>
<p>на лузе мок.</p>
<p>Дажджавік з туманоў</p>
<p>апранала вясёнка ў застудзе.</p>
<p>Чалавек падбег на тэлефонны званок.</p>
<p>А трубка стрэліла.</p>
<p>Словам — у грудзі.</p>
<p> </p>
<p>Можа, не стрэліла, можа, сказала?</p>
<p>Ну, так,</p>
<p>і з вуснаў ляцяць карцечыны.</p>
<p>Сэрца ж не бранірована,</p>
<p>толькі што акрыяла,—</p>
<p>Ледзь дакраніся, і напал рассечана.</p>
<p> </p>
<p>А што ў тым слове?</p>
<p>Нічога асаблівага:</p>
<p>Хтосьці камусьці стаў непатрэбен.</p>
<p>І ўраз адцураўся дарог пад ліўнямі,</p>
<p>Вады не бярэ, нават хлебам грэбуе.</p>
<p> </p>
<p>Курыць, маўчыць.</p>
<p>Старасвецкі пакой:</p>
<p>Дзверы — пад столь, у парозе грубка.</p>
<p>Чакае.</p>
<p>Тэлефон абазваўся званком.</p>
<p>— Ало!</p>
<p>Не тая...</p>
<p>Бязгучна страляе трубка.</p>
<p> </p>
<h3><a id="chapter5"></a>5</h3>
<p>Не цішацца смуткі, як ні прастарэкуем,</p>
<p>Таго не вярнуць, што адклікана лёсамі,</p>
<p>І граецца сам</p>
<p>самы горкі рэквіем:</p>
<p>Каханне як сыдзе,</p>
<p>не ўгонішся —</p>
<p>босае.</p>
<p> </p>
<p><i>1969</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>