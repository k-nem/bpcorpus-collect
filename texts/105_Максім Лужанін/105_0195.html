<div class="container">
<div class="book-utils">
<div id="qrcode"></div>
<a href="/Maksim_Luzanin/Recka_Paratunka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1969 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Рэчка Паратунка -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Рэчка Паратунка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Рэчка Паратунка на Камчатцы!</p>
<p>Якава ты, мілая рака?</p>
<p>Мусіць, перад тым як так назвацца,</p>
<p>Дзесьці ўратавала земляка.</p>
<p> </p>
<p>Доўга я лавіў цябе на картах:</p>
<p>Сіні хвост вільне — і ў акіян.</p>
<p>З берагоў тваіх жалезным гартам</p>
<p>Мне звініць бяроз каменных стан.</p>
<p> </p>
<p>У гады сягаю пільным вокам,</p>
<p>Ці салодкі меў, ці горкі лёс</p>
<p>Той дзівак, што ў гэты край далёкі</p>
<p>Наша слова добрае прынёс.</p>
<p> </p>
<p>Кім ён быў? Відаць, землепраходцам,—</p>
<p>Крок ступі і цуды прыкмячай:</p>
<p>Снег ляжыць, а дно ягонай лодцы</p>
<p>Грэе кіпню чыстага ручай.</p>
<p> </p>
<p>Чалавек ці звер хлапца параніў,</p>
<p>Як з прасторам біўся за ключы,</p>
<p>А з цябе зачэрпаў цёплай твані,</p>
<p>Прылажыў і раны падлячыў.</p>
<p> </p>
<p>Можа, ў сэрцы здарыцца нястача</p>
<p>І рабіць адмовіцца рука,</p>
<p>Рэчка Паратунка! У няўдачы</p>
<p>Выратуй другога земляка.</p>
<p> </p>
<p>Я сябе даўно ўжо цешу думкай,</p>
<p>Што калісь, на ростані дарог,</p>
<p>Наша слова стане паратункам</p>
<p>Ад тугі, ад болю, ад трывог.</p>
<p> </p>
<p><i>1969</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>