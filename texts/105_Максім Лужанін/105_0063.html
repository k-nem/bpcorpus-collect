<div class="container">
<div class="book-utils">
<div id="qrcode"></div>
<a href="/Maksim_Luzanin/Achouniki_pryrody.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ахоўнікі прыроды -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Ахоўнікі прыроды</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Райтамнейкі аддзел</p>
<p>Па ахове прыроды.</p>
<p>Сумнаваты надзел:</p>
<p>Дрэвы, птушкі і воды.</p>
<p> </p>
<p>Адшукаць бы ручво,</p>
<p>Каб крыніца даіла ім</p>
<p>Хоць такое пітво,</p>
<p>Што завецца чарніламі.</p>
<p> </p>
<p>Паляўнічых пяць пар.</p>
<p>Узялі па акрайчыку.</p>
<p>На чале сакратар</p>
<p>Палікар</p>
<p>Папівайчанка.</p>
<p> </p>
<p>Ловяць кожны дымок,</p>
<p>Пакуль нос не зачыхае...</p>
<p>Дзе ж той скок-пераскок</p>
<p>Варыць піва з зайчыхаю?</p>
<p> </p>
<p>Самагоншчык, басяк!</p>
<p>Злупім штраф мы натураю.</p>
<p>Прачасалі хмызняк</p>
<p>І сядаюць, закурваюць.</p>
<p>Не паспелі дастаць</p>
<p>Аганьку паляўнічыя,</p>
<p>А тут лапа з куста</p>
<p>Чырканула сярнічкаю.</p>
<p> </p>
<p>Заяц!</p>
<p>З мызай у бражцы</p>
<p>І з кульбай альховаю:</p>
<p>— Эх, і дзюбнем жа, братцы,</p>
<p>Пад вашай аховаю!</p>
<p> </p>
<p>Паляўнічых пяць пар</p>
<p>На маленькага зайчыка...</p>
<p>Першы б’е сакратар</p>
<p>Палікар</p>
<p>Папівайчанка.</p>
<p> </p>
<p>Позна крочаць дамоў</p>
<p>З панапханымі сеткамі.</p>
<p>Непаганы улоў —</p>
<p>Зайцы з жонкамі, з дзеткамі.</p>
<p> </p>
<p>Райтамнейкі аддзел</p>
<p>Па ахове прыроды.</p>
<p>Вельмі шчодры надзел:</p>
<p>Дрэвы,</p>
<p>Птушкі</p>
<p>І воды.</p>
<p> </p>
<p><i>1973</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>