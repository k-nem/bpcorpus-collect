<div class="container">
<div class="book-utils">
<div id="qrcode"></div>
<a href="/Maksim_Luzanin/Kamienny_splau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1970 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Каменны сплаў -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Каменны сплаў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Таварышы!</p>
<p>Хто ўласнымі вачмі,</p>
<p>Калі ў агні даходзілі руіны,</p>
<p>Ліпнёвай раніцай пабачыў горад Мінск,—</p>
<p>Збяромся і адзначым гадавіну.</p>
<p> </p>
<p>Каторую?</p>
<p>А гэта ўсё адно —</p>
<p>Дзесятую або саракавую,</p>
<p>Для нас яна ў наступнае —</p>
<p>акно,</p>
<p>Прасека ў час, які людзей гартуе.</p>
<p> </p>
<p>Не сумны дзень прыгадак пра бяду,</p>
<p>Хоць мы не так і мала гаравалі.</p>
<p>Я на бяседу хлопцаў прывяду —</p>
<p>Смерць прынялі</p>
<p>і зноў насмерць стаялі.</p>
<p> </p>
<p>І вось яны:</p>
<p>як быў хто — на пасту,</p>
<p>Ды толькі ў рудах, глыбах камянёвых.</p>
<p>Прыпала мне іх вызваліць адтуль,</p>
<p>Даць уздыхнуць і крок ступіць са сховаў.</p>
<p> </p>
<p>Каменны сплаў! Цвярдзейшы за метал.</p>
<p>Алмазам не дарадзіш гэтай крушні.</p>
<p>Як ажывіць?</p>
<p>Хоць лазерам прастай,</p>
<p>Інакш не вырвеш постаці з-пад стружкі.</p>
<p> </p>
<p>Мне б да накалу слова давясці,</p>
<p>Каб падняло, злучыла іх з жывымі.</p>
<p>А не,— дык расчынюся ў пачуцці</p>
<p>І ацвярдзею ў камень разам з імі.</p>
<p> </p>
<p><i>1970</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>