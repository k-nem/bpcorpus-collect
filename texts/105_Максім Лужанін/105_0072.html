<div class="container">
<div class="book-utils">
<div id="qrcode"></div>
<a href="/Maksim_Luzanin/Vadaspad.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1955 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вадаспад -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Вадаспад</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Той шум нізрынуўся імгненна,</p>
<p>Як быццам, перакрыўшы стаў,</p>
<p>Каменны кош</p>
<p>млынар каменны</p>
<p>Каменным зернем засыпаў.</p>
<p> </p>
<p>У горных жорнах перацёрты,</p>
<p>Па схіле, як па латаку,</p>
<p>Паток ссыпаўся, распасцёрты,</p>
<p>І ніцма падаў у раку.</p>
<p> </p>
<p>А там — вада! Аж пальцы ломіць,</p>
<p>Як выхапіш — яны ў агні...</p>
<p> </p>
<p>Каля адной з Татранскіх Ломніц,</p>
<p>На ніштаватай вышыні,</p>
<p>Я там хадзіў крыху шчаслівы,</p>
<p>Захоплены з дзівос дзіўных,</p>
<p>Што ацярушваліся млівам</p>
<p>Бліскучых пырскаў вадзяных.</p>
<p> </p>
<p>А ў аднае з маіх сябровак,</p>
<p>З кім заглядзеліся ў струмень,</p>
<p>На кожнай вейцы сто вясёлак</p>
<p>Вячорны выкрасаў прамень.</p>
<p> </p>
<p><i>1955</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>