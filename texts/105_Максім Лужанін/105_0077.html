<div class="container">
<div class="book-utils">
<div id="qrcode"></div>
<a href="/Maksim_Luzanin/Vokny_darohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1969 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вокны дарогі -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Вокны дарогі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зноў у вокны дарогі глядзяцца вагоны,</p>
<p>У кур’ерскіх вятроў крадзе сны далячынь,</p>
<p>І бяжыць цераз лес, і глядзіць з заваконня,</p>
<p>Мітульгою і пеўнямі поўнач крычыць.</p>
<p> </p>
<p>Я не ведаю цёплай краіны гасконца,</p>
<p>Ды не горшай уцехаю лёс абдарыў:</p>
<p>Мне руку падавала каўказскае сонца,</p>
<p>На хрыбтах памагалі прыкурваць вятры.</p>
<p> </p>
<p>Загаготвалі гусі...</p>
<p>У вырай станіцу</p>
<p>Кізяковым дымком павялі каміны...</p>
<p>Вось бы крыллі каму! Ім жа так не сядзіцца,</p>
<p>Белым хаткам...</p>
<p>Няўжо зазімуюць яны?</p>
<p> </p>
<p>Я ў расстанях жыву і сустрэчамі поўны,</p>
<p>Хоць не часта на колы стаўляю свой дом,</p>
<p>А ўсё роўна, ўсё роўна —</p>
<p>сасмагшы вандроўнік,</p>
<p>Выпіваю блукальніцкі кубак нагбом.</p>
<p> </p>
<p>І мне зноў да відна не давалася слова,</p>
<p>Штохвіліны кідала і ў холад і ў пот,</p>
<p>І дымела папера, крышыўся аловак,</p>
<p>І басіў паравоз, як гугнявы фагот.</p>
<p> </p>
<p><i>1969</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>