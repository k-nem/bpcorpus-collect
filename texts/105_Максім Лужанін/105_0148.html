<div class="container">
<div class="book-utils">
<div id="qrcode"></div>
<a href="/Maksim_Luzanin/Na_vysyni_Jeleni_skok.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На вышыні Елені скок -->
<h2><a href="http://knihi.com/Maksim_Luzanin/">Максім Лужанін</a></h2>
<h2>На вышыні Елені скок</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я выйшаў на Елені скок</p>
<p>І глянуў на Карловы Вары:</p>
<p>Туманаў шэрыя гушчары</p>
<p>Раслі з аблок і да аблок.</p>
<p> </p>
<p>Да гэтай слаўнай вышыні,</p>
<p>Сярод завалаў бураломных,</p>
<p>Цар Пётр узняўся на кані,</p>
<p>Чаго не мог ніводзін коннік.</p>
<p> </p>
<p>Яшчэ далей — ступіў салдат,</p>
<p>Мой брат, нікому не вядомы,</p>
<p>Не прычакаліся назад</p>
<p>Яго наднёманскія стромы.</p>
<p> </p>
<p>Ён з найвышэйшае гары</p>
<p>Крыжастых касак скінуў зграю...</p>
<p>Тут дождж не капае, вятры</p>
<p>Яго слядоў не задзімаюць.</p>
<p> </p>
<p>Калі і ты сюды ўзышло,</p>
<p>Пі, слова, пі з крыніц гаючых,</p>
<p>Каб не скрышылася, як шкло,</p>
<p>Ты па дарозе неўміручых.</p>
<p> </p>
<p><i>23.VI.1958</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>