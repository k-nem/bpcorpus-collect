<div class="container">
<div class="book-utils">
<div id="qrcode"></div>
<a href="/Maksim_Luzanin/Sustreca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1955 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сустрэча -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Сустрэча</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Старой букавінскай цацкаю</p>
<p>Горад мільгнуў і знік.</p>
<p>На землі чэхаславацкія</p>
<p>Кіруецца мой цягнік.</p>
<p> </p>
<p>Развітваюся з бярозамі,</p>
<p>Што долу страсаюць медзь.</p>
<p>Красу нашай восені позняе</p>
<p>Ці прыйдзецца там сустрэць?</p>
<p> </p>
<p>Дамочкі ў прымглёнай далечы,</p>
<p>Прахожага ўбачыш радзей.</p>
<p>Нам сумна заўжды, пакідаючы</p>
<p>Радзіму хаця б на дзень.</p>
<p> </p>
<p>Пунсовая, залацістая!</p>
<p>Ты люба мне ўсім, усім:</p>
<p>Шляхамі, пажоўклымі лісцямі</p>
<p>І лёсам сваім маладым.</p>
<p> </p>
<p>Абняць бы вось пагранічніка</p>
<p>З рукою пры казырку...</p>
<p>А далей — хада ў нязвычнае...</p>
<p>Прыслухваюся к цягніку.</p>
<p> </p>
<p>Ідзе мой цягнік, пасвіствае</p>
<p>Знаёма, а нейк не так,—</p>
<p>За гэтай прымежнай рысаю</p>
<p>Ён будзе ўжо звацца «влак».</p>
<p> </p>
<p>Па краі, авеяным славаю,</p>
<p>Бяжы, пакажы хутчэй</p>
<p>Прошвы мастоў над Влтаваю,</p>
<p>Добрых яе людзей.</p>
<p> </p>
<p>Пабачыў я твары простыя,</p>
<p>Абдымкі раскрыў сябрам,</p>
<p>Як быццам усё жыццё сваё</p>
<p>Хлеб-соль дзяліў папалам.</p>
<p> </p>
<p>Нібы пад дажджамі цёплымі,</p>
<p>Пачуцці раслі у нас</p>
<p>З харошага смутку кропляю,</p>
<p>Бо стрэчы кароткі час.</p>
<p> </p>
<p><i>1955</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>