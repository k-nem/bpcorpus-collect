<div class="container">
<div class="book-utils">
<div id="qrcode"></div>
<a href="/Maksim_Luzanin/Son.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сон -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Сон</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я падымаўся па гару,</p>
<p>І дрэвы талакою —</p>
<p>Чаму, ладу не дабяру —</p>
<p>Услед ішлі за мною.</p>
<p>Я клаў зарубкі на кару,</p>
<p>Каб знаць, адкуль якое.</p>
<p> </p>
<p>Каб ведаць, дзе іх пасадзіць</p>
<p>Зноў у лясной гасподзе.</p>
<p>Яны павінны свет будзіць,</p>
<p>Жывіць красу ў народзе,</p>
<p>Яны ж не людзі, каб хадзіць</p>
<p>Па бітым шкле стагоддзі.</p>
<p> </p>
<p>Спынюся, спыняцца яны,</p>
<p>Зірнём за акаёмы:</p>
<p>Налева — грозяць перуны,</p>
<p>Направа — страшаць стромы,</p>
<p>І за імглою не відны</p>
<p>Шляхі на дол, дадому.</p>
<p> </p>
<p>Хоць ні ступіць, ні добра стаць</p>
<p>Нагімі каранямі,</p>
<p>Стаіць сяброў зялёных раць —</p>
<p>Расткамі крышыць камень!</p>
<p>І пачынае заклікаць</p>
<p>У засень салаўямі.</p>
<p> </p>
<p>Як ні стаўлялі мой народ</p>
<p>На босае карэнне,</p>
<p>Як ні араў мяне парог</p>
<p>Нялюдскага знішчэння —</p>
<p>Я аджываў, як назнарок,</p>
<p>У новым пакаленні.</p>
<p> </p>
<p>І зноў, і зноў у свой прастор</p>
<p>Яно ўрастала з болем:</p>
<p>Касіў віхор, складаў тапор,</p>
<p>А падымала голле!</p>
<p> </p>
<p>Ад зор да зор чуцён мой бор</p>
<p>На ўсім зямным застоллі.</p>
<p> </p>
<p><i>1972</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>