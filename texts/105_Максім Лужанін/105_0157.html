<div class="container">
<div class="book-utils">
<div id="qrcode"></div>
<a href="/Maksim_Luzanin/Nadychod_slova.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Надыход слова -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Надыход слова</h2>
<div style="height: 3rem"></div>
<!-- TOC_BEGIN -->
<a href="#chapter1">1</a><br/>
<a href="#chapter2">2</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1</h3>
<p>У чалавечых тлумах</p>
<p>Чуюся аднаверцам:</p>
<p>Сэрцу хочацца думаць,</p>
<p>Думаць хочацца сэрцам.</p>
<p> </p>
<p>Згукі лаўлю і зрухі</p>
<p>Чуйна, як на паверцы:</p>
<p>Сэрцу хочацца слухаць,</p>
<p>Слухаць хочацца сэрцам.</p>
<p> </p>
<p>Золак людской удачы</p>
<p>Поўніць вачэй азерцы:</p>
<p>Сэрцу хочацца бачыць,</p>
<p>Бачыць хочацца сэрцам.</p>
<p> </p>
<h3><a id="chapter2"></a>2</h3>
<p>Сцежка ідзе, не збочыць,</p>
<p>Шляхам у век прарвецца:</p>
<p>Сэрца ўражае вочы,</p>
<p>Вочы глядзяць у сэрца.</p>
<p> </p>
<p>Хтосьці пашэпча ціха —</p>
<p>Рэха мне адгукнецца:</p>
<p>Сэрца кранецца слыху,</p>
<p>Слых пазвініць у сэрца.</p>
<p> </p>
<p>Жыць не па звыклай мерцы,</p>
<p>Лёсам шукаць ратунку:</p>
<p>Думка бунтуе сэрца,</p>
<p>Сэрца раджае думку.</p>
<p> </p>
<p><i>1972</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>