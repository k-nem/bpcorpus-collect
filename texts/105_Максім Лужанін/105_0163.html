<div class="container">
<div class="book-utils">
<div id="qrcode"></div>
<a href="/Maksim_Luzanin/Niesta_josc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1969 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Нешта ёсць -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Нешта ёсць</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Светлы волас, звонкі голас</p>
<p>І каса да паяса —</p>
<p>Не дзяўчына, а краса!</p>
<p>Чарначубы, чарнавокі,</p>
<p>Сам высокі, крок шырокі —</p>
<p>Люба глянуць на хлапца.</p>
<p> </p>
<p>Гэта пара ў роўнай сіле</p>
<p>На лугах, на паласе,—</p>
<p>Так сказалі людзі ўсе.</p>
<p>Трэба сватаць пакрысе,—</p>
<p>Бабкі так пастанавілі.</p>
<p> </p>
<p>А дзяўчаты — ў смех дзяўчаты:</p>
<p>Як там сватаць,</p>
<p>дзе там сватаць,</p>
<p>Калі ўсё наадварот:</p>
<p>Ён — у двор, яна — з варот,—</p>
<p>Перабег дарогу кот.</p>
<p> </p>
<p>Чорны кот?</p>
<p>А каб ён здох!</p>
<p>Дык за лапу і на мох.</p>
<p> </p>
<p>Лета скончыла прыборку,</p>
<p>Ураджаі на вазе,</p>
<p>Дзядзька бусел ля пагорку</p>
<p>На адной стаіць назе.</p>
<p> </p>
<p>Вось хлапец выходзіць з хаты,</p>
<p>Паднядзелен, як у свята:</p>
<p>Плашч гумовы, адмысловы,</p>
<p>Хоць і сонца, а не дождж,</p>
<p>На назе блішчыць галёш.</p>
<p> </p>
<p>Да дзяўчыны проста крочыць.</p>
<p>— Можа, прымеш: гэта я.</p>
<p>А яна пяском у вочы:</p>
<p>— Дома ўся мая сям’я.—</p>
<p> </p>
<p>Зноў пайшло наадварот:</p>
<p>Ён — у двор,</p>
<p>яна — з варот.</p>
<p>Словам, гэта валавода</p>
<p>Трэпле вёску цэлы год.</p>
<p> </p>
<p>А чаму ж у іх нязгода,</p>
<p>І прычым тут чорны кот?</p>
<p> </p>
<p>Што не хоча задавака</p>
<p>За вясельныя сталы,—</p>
<p>Тут закопаны сабака</p>
<p>Ды, відаць, і не малы.</p>
<p> </p>
<p>Нешта ёсць ці нехта ёсць.</p>
<p>Вось і ўсё.</p>
<p>Тлумачыць досць.</p>
<p> </p>
<p><i>1969</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>