<div class="container">
<div class="book-utils">
<div id="qrcode"></div>
<a href="/Maksim_Luzanin/Dalikatnyja_abjavy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Далікатныя аб’явы -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Далікатныя аб’явы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Многа ў горадзе выгод.</p>
<p>Дзякуй чэхам, дзякуй лёсу!</p>
<p>Сустракае пешаход</p>
<p>Што ні крок — адны дзівосы.</p>
<p> </p>
<p>Не знадворны гэта лоск,</p>
<p>А хутчэй душы праявы.</p>
<p>Вось расчульваюць да слёз</p>
<p>Далікатныя аб’явы.</p>
<p> </p>
<p>Каб ліхач не надта пёр,</p>
<p>Просіць надпіс са штыкецін:</p>
<p>«Асцярожны будзь, шафёр,</p>
<p>Бо чакаюць дома дзеці».</p>
<p> </p>
<p>І ў галярні на сцяне</p>
<p>Вельмі ветла прышпілілі:</p>
<p>«Дзякуй вам, што вы ў мяне</p>
<p>Не смяцілі, не курылі».</p>
<p> </p>
<p>А садоўнікі мудрэй</p>
<p>Свой злажылі напамінак:</p>
<p>«Што карысна для людзей,</p>
<p>Непрыдатна для раслінак».</p>
<p> </p>
<p>Безумоўна, ёсць рэзон!</p>
<p>Як не ўважыць просьбы гэткай,</p>
<p>Як паткнуцца на газон</p>
<p>З недакуркам, з недаедкам.</p>
<p> </p>
<p>Меру скверы ў даўжыню</p>
<p>І ўсхвалёвана чытаю...</p>
<p>Паважаю чысціню,</p>
<p>Далікацтва паважаю!</p>
<p> </p>
<p><i>20.VІ.1958</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>