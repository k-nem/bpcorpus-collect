<div class="container">
<div class="book-utils">
<div id="qrcode"></div>
<a href="/Maksim_Luzanin/Dom_I_zjezda_RSDRP.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1970 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дом І з’езда РСДРП -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Дом І з’езда РСДРП</h2>
<div style="height: 3rem"></div>
<!-- TOC_BEGIN -->
<a href="#chapter1">1</a><br/>
<a href="#chapter2">2</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1</h3>
<p>Тут дрэўцы малыя, як свечкі, гарэлі,</p>
<p>Тут бляхі на дахах, як бубны, трымцелі,</p>
<p>Тут рамы сляпыя, як раны, шчымелі,</p>
<p>Калі мы, ад поту і пылу гарбатыя,</p>
<p>Пасля гадоў —</p>
<p>цяжка вымавіць! —</p>
<p>трох,</p>
<p>Шапкі знялі перад ліпкай разгатаю,</p>
<p>Што пільнавала сатлелы парог.</p>
<p> </p>
<p>Той, за якім...</p>
<p>Хай гаворыць гісторыя,</p>
<p>Тут пачыналіся бальшавікі,</p>
<p>Тут і Купала, з халоднай каморыны,</p>
<p>Песню да сонца вадзіў напрасткі.</p>
<p> </p>
<h3><a id="chapter2"></a>2</h3>
<p>Выраслі людзі, і ліпы пабольшалі,</p>
<p>Пахкія лапы паклалі на дах,</p>
<p>Ціха гавораць былыя падпольшчыкі,—</p>
<p>Сэрца іх з намі, а вочы —</p>
<p>ў гадах.</p>
<p> </p>
<p>Бачаць у далях сівыя таварышы,</p>
<p>Сочыць за імі малечы гурток,—</p>
<p>Як ён стаяў і палаў не згараючы,</p>
<p>Як ён свяціў —</p>
<p>невялічкі дамок.</p>
<p> </p>
<p>Быццам падполле на момант вярнулася,</p>
<p>Сэрцы ўбіраюць партыйны агонь.</p>
<p>З дахаў на дахі і з вуліц на вуліцы</p>
<p>Полымя рвецца на свету аблонь.</p>
<p> </p>
<p>І перад дзецьмі</p>
<p>дазвання амаль што</p>
<p>Крыюцца чырванню мацерыкі.</p>
<p>...Востра зіхцяць піянерскія гальштукі,</p>
<p>Вечнага полымя язычкі.</p>
<p> </p>
<p><i>1970</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>