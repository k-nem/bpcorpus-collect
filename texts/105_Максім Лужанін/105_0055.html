<div class="container">
<div class="book-utils">
<div id="qrcode"></div>
<a href="/Maksim_Luzanin/Ja_pasmichausia_druzbakam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Я пасміхаўся дружбакам..." -->
<h2><a href="http://knihi.com/Maksim_Luzanin/">Максім Лужанін</a></h2>
<h2>"Я пасміхаўся дружбакам..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Я пасміхаўся дружбакам,</p>
<p>Вясёлы ад віна і свята.</p>
<p>Пад ранне больш нічый бакал</p>
<p>Майго, налітага, не кратаў.</p>
<p> </p>
<p>І раптам абазваўся ён,</p>
<p>Гук абудзіўся светлы, тонкі,</p>
<p>Нібы над скутым ручаём</p>
<p>Вясна прабіла шкло палонкі.</p>
<p> </p>
<p>Здалося: булькнула вада,</p>
<p>Паплыў срабрысты звон ільдзінак.</p>
<p>Якую вестку ён падаў,—</p>
<p>Перасцярогу, напамінак?</p>
<p> </p>
<p>Нашто мяне асцерагаць,</p>
<p>Я ўмею ў твар глядзець пагрозе,</p>
<p>Аб чым жа мне напамінаць,</p>
<p>Калі мы ўсе яшчэ ў дарозе?</p>
<p> </p>
<p>Спалохацца б, напэўна, мог</p>
<p>Такі, хто верыць забабонам,</p>
<p>Але ніхто між нас пяцёх</p>
<p>Не быў збянтэжаны тым звонам.</p>
<p> </p>
<p>Адзін не счуўся пяючы,</p>
<p>Другі — гаворачы пра штосьці,</p>
<p>Як ты віталася ўначы,</p>
<p>Мая запозненая госця.</p>
<p> </p>
<p>Дый не было вядома ім</p>
<p>Аб нашай змове:</p>
<p>сёння з дому</p>
<p>Падумаць добра аб другім</p>
<p>І пажадаць дабра другому.</p>
<p> </p>
<p>А ты, як Новы год прабіў,</p>
<p>Ці чула звон майго бакала,</p>
<p>Які я да краёў наліў,</p>
<p>Каб радасць нас не ашукала?</p>
<p> </p>
<p><i>21.VI.1957</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>