<div class="container">
<div class="book-utils">
<div id="qrcode"></div>
<a href="/Maksim_Luzanin/Kandratu_Krapivie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 19.03.1956; 07.10.1969 -->
<!-- HEADER_FIELD Edition: Лужанін М. Збор твораў: У 4-х т. Т. 4. Кароткія аповесці; Апавяданні; Вершы і паэмы; Роздумы і турботы. - Мінск, Мастацкая літаратура, 1981. - 623 с. -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A1957 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Кандрату Крапіве -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Кандрату Крапіве</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p> </p>
<p> </p>
<p>Плывуць даўнейшыя гады,</p>
<p>Старое казкі склад.</p>
<p>Гудуць увечары дзяды</p>
<p>На прызбах каля хат.</p>
<p> </p>
<p>Дзед-земляроб, і дзед-сталяр,</p>
<p>І трэці дзед — каваль.</p>
<p>А мы глядзім ім проста ў твар,</p>
<p>Не дыхаем амаль.</p>
<p> </p>
<p>Старыя ўмеюць расказаць,</p>
<p>Каб зналі блазнюкі,</p>
<p>Як гебель у руцэ трымаць,</p>
<p>Наварваць сашнікі.</p>
<p> </p>
<p>Былі гады, прайшлі гады,</p>
<p>І зараз, акурат,</p>
<p>Гудуць увечары дзяды,—</p>
<p>Змяніўся толькі склад.</p>
<p> </p>
<p>Тлумачым, як трымаць пяро,</p>
<p>Пакурваем, сядзім,—</p>
<p>І дзед Кандрат, і дзед Пятро</p>
<p>І я ўжо дзед — Максім.</p>
<p> </p>
<p>Як прамільгнуў няўмольны час!</p>
<p>Юнацтва, дзе ж яно?</p>
<p>Нібы на свет я толькі раз</p>
<p>Зірнуў цераз акно.</p>
<p> </p>
<p>І не магу пазнаць дзяўчат,</p>
<p>А мы ж міргалі ім —</p>
<p>Крыху Пятро, крыху Кандрат,</p>
<p>Міргаў і я — Максім.</p>
<p> </p>
<p>На змену стаў каля дзвярэй</p>
<p>Дзядоў магутны стан:</p>
<p>Дзед Анатоль, і дзед Андрэй</p>
<p>І тройчы дзед Іван.</p>
<p> </p>
<p>А час махне крыламі зор,—</p>
<p>Пачне хадзіць з клюкой</p>
<p>Клінабароды дзед Рыгор</p>
<p>З бабулькаю Вярбой.</p>
<p> </p>
<p>Дзяды! Нам травы ў росце чуць</p>
<p>І першы спеў вясны,</p>
<p>Дык паспрабуем не сапсуць</p>
<p>І новай баразны.</p>
<p> </p>
<p> </p>
<p>19.3.56-7.10.69</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>