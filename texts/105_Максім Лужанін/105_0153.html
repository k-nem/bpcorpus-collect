<div class="container">
<div class="book-utils">
<div id="qrcode"></div>
<a href="/Maksim_Luzanin/Na_sciezcy_Puskina.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На сцежцы Пушкіна -->
<h2><a href="http://knihi.com/Maksim_Luzanin/">Максім Лужанін</a></h2>
<h2>На сцежцы Пушкіна</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А за ракой — падаць рукою —</p>
<p>Прыкметная з усіх дарог</p>
<p>Алея Пушкіна,</p>
<p>якою</p>
<p>Ні разу ён прайсці не змог.</p>
<p> </p>
<p>Па-чэшску гэта будзе — сцежка,</p>
<p>Такое слова ёсць і ў нас,</p>
<p>І я смялей пытаю ў чэшкі</p>
<p>З надзеяй зразумець адказ:</p>
<p> </p>
<p>— Ці не вядомы вам Бухтэля? —</p>
<p>Яна гаворыць нараспеў:</p>
<p>— А вы б каторага хацелі?</p>
<p>— Таго, што майстар...</p>
<p>Ён умеў</p>
<p>Рабіць сталы і крэслы ўдала.</p>
<p>— Нашто ён вам? —</p>
<p>Я адказаў:</p>
<p>— Тут да вайны ў яго Купала,</p>
<p>Таксама майстар, пражываў.</p>
<p> </p>
<p>— О! «Партызаны, партызаны!»</p>
<p>Хіба ж то майстар — то паэт...</p>
<p>Але няма Бухтэлі Яна,</p>
<p>Стары падаўся недзе ў свет.</p>
<p> </p>
<p>А ваш паэт?</p>
<p>— Яго не стала</p>
<p>Тады, ў ваенныя часы...</p>
<p>— А вы хто будзеце Купалу?</p>
<p>— Лічыце, што малодшы сын.</p>
<p> </p>
<p>— Дзе жыў Бухтэля? — зноў пытаю.</p>
<p>— Дом ці згарэў, ці сам ён збыў</p>
<p>І майстраваць пайшоў па краі,</p>
<p>А дзе рабіў, там еў і піў.</p>
<p> </p>
<p>— Ёсць сваякі ў яго?</p>
<p>— Наўдачу!</p>
<p>Расшуквайце, Бухтэляў шмат.—</p>
<p> </p>
<p>Пайшла.</p>
<p>А я Купалу бачу:</p>
<p>Вось ён мінуў зарэчны сад,</p>
<p>Такі, як сэрца колісь знала,</p>
<p>Высокі, малады зусім...</p>
<p> </p>
<p>На сцежцы Пушкіна — Купала.</p>
<p>Ідзе...</p>
<p>І нам смялей за ім!</p>
<p> </p>
<p><i>14.VI.1957</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>