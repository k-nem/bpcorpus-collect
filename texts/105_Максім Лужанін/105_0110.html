<div class="container">
<div class="book-utils">
<div id="qrcode"></div>
<a href="/Maksim_Luzanin/Zvarot.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Зварот -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Зварот</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я быў на плыўкіх берагах</p>
<p>Таго, што клічуць —</p>
<p>вечнасць.</p>
<p>Зямля ў маланкі пісагах</p>
<p>Плыла над прорвай млечнай.</p>
<p> </p>
<p>Пасля трывог, трускіх дарог</p>
<p>Зыбалі мякка хвалі,</p>
<p>Ні божы лік, ні чортаў рог</p>
<p>Нідзе не пагражалі.</p>
<p> </p>
<p>Ды што гразіць, калі ты стаў</p>
<p>Страшэнна памяркоўны</p>
<p>І не пярэчыў, не злаваў:</p>
<p>Усё адно, ўсё роўна!</p>
<p> </p>
<p>Але падзьмула сто вятроў</p>
<p>Са ста азёраў родных,</p>
<p>Пачуўся гоман дружбакоў,</p>
<p>Шлях закурэў паходны.</p>
<p> </p>
<p>Рвануўся я.</p>
<p>Пачаў зварот</p>
<p>І зноўку злы, рашучы,</p>
<p>На шум работ, на тлум турбот</p>
<p>Папоўз, палез па кручах.</p>
<p> </p>
<p>Упершыню спяшаў назад,</p>
<p>Не даўшы бой прыгодзе:</p>
<p>У гэтым свеце я —</p>
<p>салдат,</p>
<p>А ў там-той свет — не згодзен.</p>
<p> </p>
<p><i>Лістапад, 1968, шпіталь</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>