<div class="container">
<div class="book-utils">
<div id="qrcode"></div>
<a href="/Alaksandar_Puskin/Tapielec.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD SectionAuthor: Вершы -->
<!-- HEADER_FIELD Title: Тапелец -->
<!-- HEADER_FIELD Translation: Сяргей Грахоўскі; Алесь Розна -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Тапелец</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Прыляцелі ў хату дзеці,</p>
<p>Клічуць бацьку-рыбака:</p>
<p>«Тата! Тата! Нашы сеці</p>
<p>Прыцягнулі мерцвяка».</p>
<p>«Не хлусіце, чарцяняты», —</p>
<p>Крыкнуў бацька у адказ.</p>
<p>«Ой жа гэтыя рабяты,</p>
<p>Пакажу вам мерцвяка!</p>
<p>Суд заварыць заваруху, —</p>
<p>Разбірацца з імі стань.</p>
<p>Гаспадыня, гэй, паслухай,</p>
<p>Паплятуся; дай каптан...</p>
<p>Дзе ж мярцвяк?» — Ды вунь, налева».</p>
<p>Так і ёсць, — каля ракі,</p>
<p>Дзе ляжыць халодны невад,</p>
<p>Мёртвы выплыў на пяскі.</p>
<p>Труп агідны і жахлівы</p>
<p>Пасінеў і ўвесь распух.</p>
<p>Мо' бядак тут нешчаслівы</p>
<p>Загубіў свой грэшны дух.</p>
<p>Мо' рыбак тут пахаваны,</p>
<p>Можа хмельны маладзец,</p>
<p>Мо' злачынцам абабраны</p>
<p>Нездагадлівы купец.</p>
<p>Мужыку няважна гэта.</p>
<p>Палахліва ўдаль зірнуў</p>
<p>І за ногі труп раздзеты</p>
<p>Ён у рэчку уцягнуў.</p>
<p>І ад берага, нясмела</p>
<p>Адштурхнуў яго вялом...</p>
<p>І паплыў мерцвяк зсінелы</p>
<p>За магілай і крыжом.</p>
<p>Ноччу мёртвы ў чорных водах,</p>
<p>Як жывы, гайдаўся зноў,</p>
<p>А мужык вачмі праводзіў</p>
<p>І цішком пабрыў дамоў.</p>
<p>«Шчанюкі! За мной ідзіце —</p>
<p>Белы пернік будзе вам,</p>
<p>Ды глядзіце ж, мне, маўчыце,</p>
<p>Калі што — па карку дам!</p>
<p>Ноччу бура зашумела,</p>
<p>Ўсхвалявалася рака.</p>
<p>І лучына дагарэла</p>
<p>Ў курнай хаце мужыка.</p>
<p>Дзеці спяць і дрэмле маці,</p>
<p>Муж заснуў ужо даўно.</p>
<p>Бура вые. Чутна ў хаце —</p>
<p>Нехта грукае ў акно.</p>
<p>«Хто?» — «Прытулку я шукаю!»</p>
<p>«Не хапала мне бяды,</p>
<p>Што ты ноччу блудзіш, Каін?</p>
<p>Чорт прыгнаў цябе сюды.</p>
<p>Дзе тут дзенешся з табою?</p>
<p>Дома цесна, спяць даўно».</p>
<p>І ляніваю рукою</p>
<p>Падымае ён акно.</p>
<p>Месяц з хмары выплывае —</p>
<p>Раптам: голы перад ім,</p>
<p>З барады вада сцякае,</p>
<p>Скамянеў пагляд зусім.</p>
<p>Ўсё ў ім страшна анямела,</p>
<p>Рукі звіслі да зямлі —</p>
<p>Па скалечанаму целу</p>
<p>Ракі чорныя паўзлі.</p>
<p>Мужыка ажно затрэсла: —</p>
<p>Госця голага пазнаў.</p>
<p>Бразнуў шыбай: «Каб ты трэснуў!» —</p>
<p>Задрыжэўшы, прашаптаў.</p>
<p>І ад дум страшных, як здані,</p>
<p>Ноч ён тросся навылёт.</p>
<p>І ўсё стукалі да рання</p>
<p>Пад акном і ля варот.</p>
<p> </p>
<p>Ёсць паданне у народзе,</p>
<p>Людзі кажуць: кожны год</p>
<p>У вядомы час прыходзіць</p>
<p>Госць жахлівы да варот;</p>
<p>З рання пыл дарогі сцеліць,</p>
<p>Ноччу б'е страшэнны гром</p>
<p>І ўсё стукае тапелец</p>
<p>Ля варот і пад акном.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Hrachouski/">Сяргей Грахоўскі</a>, <a href="http://knihi.com/Ales_Rozna/">Алесь Розна</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>