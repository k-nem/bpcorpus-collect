<div class="container">
<div class="book-utils">
<div id="qrcode"></div>
<a href="/Alaksandar_Puskin/Prarok_2.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD FilenameSuffix: 2 -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе С.Грахоўскага -->
<!-- HEADER_FIELD SectionAuthor: Вершы -->
<!-- HEADER_FIELD Title: Прарок -->
<!-- HEADER_FIELD Translation: Сяргей Грахоўскі -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Прарок</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Духоўна стомлены зусім,</p>
<p>З дарогі я ў пустыні збіўся, —</p>
<p>І шасцікрылы серафім</p>
<p>На раздарожжы мне з'явіўся.</p>
<p>Нячутным дотыкам, як сон,</p>
<p>Павекаў ледзь крануўся ён.</p>
<p>Адкрыліся мае зяніцы,</p>
<p>Як у спалоханай арліцы.</p>
<p>Маіх вушэй крануўся ён, —</p>
<p>І іх напоўніў шум і звон:</p>
<p>Пачуў я неба хваляванне,</p>
<p>Завоблачных анёлаў лёт,</p>
<p>І гадаў пад вадою ход,</p>
<p>Лазы ў даліне прарастанне.</p>
<p>І каля вуснаў ён узнік,</p>
<p>І вырваў грэшны мой язык,</p>
<p>І пустасловы, і каравы,</p>
<p>І джала мудрае змяі</p>
<p>У вусны ўклаў і загаіў</p>
<p>Сваёй дзясніцаю крывавай.</p>
<p>І грудзі мне рассек мячом,</p>
<p>І сэрца трапяткое выняў,</p>
<p>І жар, палаючы агнём,</p>
<p>Ён назаўжды ў грудзях пакінуў.</p>
<p>Як труп, ў пустыні я ляжаў,</p>
<p>Ды голас боскі загадаў:</p>
<p>«Устань, прарок, як у дазоры,</p>
<p>І словам з іскрамі надзей,</p>
<p>Абходзячы зямлю і моры,</p>
<p>Запальвай сэрцы у людзей».</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Hrachouski/">Сяргей Грахоўскі</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>