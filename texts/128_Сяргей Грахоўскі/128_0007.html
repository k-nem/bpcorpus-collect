<div class="container">
<div class="book-utils">
<div id="qrcode"></div>
<a href="/Siarhiej_Hrachouski/Pryznannie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Грахоўскі -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Прызнанне -->
<h2><a href="http://knihi.com/Siarhiej_Hrachouski/">Сяргей Грахоўскі</a></h2>
<h2>Прызнанне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як я жыў без цябе?</p>
<p>І не ведаў, што недзе на свеце,</p>
<p>За глухімі лясамі, за сотнямі ўзгоркаў і меж,</p>
<p>Не на дальнім сузор'і, а ў нас, на планеце,</p>
<p>Ты ў зялёным і ціхім завулку жывеш.</p>
<p> </p>
<p>Як я жыў без цябе?</p>
<p>А маглі ж не сустрэцца ніколі,</p>
<p>За паўкрока адно аднаго абмінуць,</p>
<p>Разысціся, як сцежкі расходзяцца ў полі,</p>
<p>І не знаў бы за страту каго папракнуць.</p>
<p> </p>
<p>Мабыць, трэба было праваліцца у пекла,</p>
<p>Траціць блізкіх, пакутаваць, мерзнуць, гарэць,</p>
<p>Ратавацца, каб лютая сцюжа не ссекла,</p>
<p>Каб цябе пад Палярнаю зоркай сустрэць</p>
<p> </p>
<p>І пазнаць, і адразу забыцца аб крыўдзе,</p>
<p>Каб праменьчыкі ўбачыць у зрэнках тваіх,</p>
<p>Нарадзіцца ізноў і паверыць, што прыйдзе</p>
<p>І збавенне, і шчасце адно на дваіх.</p>
<p> </p>
<p>Падабрэць, памякчэць, назаўсёды скарыцца</p>
<p>Непадкупнай суровай тваёй чысціні,</p>
<p>Каб істоты тваёй адкрываць таямніцы,</p>
<p>Каб душу гартаваць на высокім агні.</p>
<p> </p>
<p>Час ляціць і ляціць. Завіруха завеяла скроні,</p>
<p>Пакідаюць насечкі гады на ілбе.</p>
<p>Я гляджу на цябе, я дзіўлюся і сёння,</p>
<p>Чым я жыў без цябе, як я жыў без цябе.</p>
<p> </p>
<p><i>1967</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>