<div class="container">
<div class="book-utils">
<div id="qrcode"></div>
<a href="/Alaksandar_Puskin/Ancar_hrach.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD FilenameSuffix: hrach -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе С.Грахоўскага -->
<!-- HEADER_FIELD SectionAuthor: Вершы -->
<!-- HEADER_FIELD Title: Анчар -->
<!-- HEADER_FIELD Translation: Сяргей Грахоўскі -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Анчар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Ні ценю ў пустцы, ні травы.</p>
<p>На глебе, сонцам разагрэтай,</p>
<p>Анчар, як грозны вартавы,</p>
<p>Стаіць адзін пагрозай свету.</p>
<p> </p>
<p>Прырода прагная палёў</p>
<p>Яго ў дзень гневу нарадзіла,</p>
<p>Камель, і мёртвае галлё,</p>
<p>І лет атрутай напаіла.</p>
<p> </p>
<p>Цурком з-пад тоўстае кары</p>
<p>Атрута сочыцца ад спёкі</p>
<p>І застывае ўвечары</p>
<p>Слязінкамі густога соку.</p>
<p> </p>
<p>Сюды і птушка не ляціць,</p>
<p>На завітае тыгр самотны,</p>
<p>А віхар чорны набяжыць</p>
<p>І ўдала імчыцца ўжо смяротны.</p>
<p> </p>
<p>Ці хмара наплыве з далін —</p>
<p>І кожны сонны ліст заплача,</p>
<p>Атрутны дождж а яго галін</p>
<p>Сцякае на пясок гарачы.</p>
<p> </p>
<p>Ды чалавека чалавек</p>
<p>Паслаў к анчару на пакуты,</p>
<p>І той пабрыў адзін на здзек,</p>
<p>І раніцой прынёс атруту.</p>
<p> </p>
<p>Прынёс смяротную смалу,</p>
<p>Галінку з вялаю лістотай,</p>
<p>І па збялеламу чалу</p>
<p>Каціліся крупінкі поту.</p>
<p> </p>
<p>Прынёс, асунуўся і лёг</p>
<p>Пад буданом на жвір прымяты,</p>
<p>І бедны раб сканаў ля ног</p>
<p>Уладара свайго і ката.</p>
<p> </p>
<p>А цар атрутай напаіў</p>
<p>Каляных стрэл насечкі з медзі</p>
<p>І смерць у розныя краі</p>
<p>Паслаў няскораным суседзям.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Hrachouski/">Сяргей Грахоўскі</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>