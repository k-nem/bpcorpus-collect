<div class="container">
<div class="book-utils">
<div id="qrcode"></div>
<a href="/Ales_Zvonak/Tryton.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1949 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Трытон -->
<h2><a href="http://knihi.com/Ales_Zvonak/">Алесь Звонак</a></h2>
<h2>Трытон</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У таўшчыні пластоў палеагена,</p>
<p>У амярцвелай глыбіні мярзлот</p>
<p>Загінула калісь вякоў стварэнне —</p>
<p>Жыхар трацічных цёплых вод.</p>
<p> </p>
<p>Гадоў мільёны збеглі ў небыццё,</p>
<p>Вятры, ільды крышылі ў друз і шчэбень</p>
<p>Кару зямлі. Сваёй чаргой жыццё</p>
<p>Ішло пад ясным і халодным небам.</p>
<p> </p>
<p>Над роўняддзю застыглае зямлі</p>
<p>Уздымаліся гарачыя вулканы,</p>
<p>І нежывыя пусткі зноў жылі,</p>
<p>І рэкі йшлі ў абдымкі акіянаў.</p>
<p> </p>
<p>Па перагноях тых далін і рэк</p>
<p>Зашумавалі папараць і травы...</p>
<p>Тады прыйшоў магутны чалавек</p>
<p>Вяршыць закон жывой і творчай справы.</p>
<p> </p>
<p>І загрымелі выбухі ў гарах,</p>
<p>Праз першабытны лес прайшлі прасекі.</p>
<p>Так узнялася над зямлёй зара</p>
<p>Непераможнай сілы Чалавека!</p>
<p> </p>
<p>...Яго знайшоў я ў слоі белых глін</p>
<p>І кінуў у ставок, зарослы мохам,</p>
<p>І ён ажыў пад сонцам і паплыў,</p>
<p>Далёкі госць далёкае эпохі!</p>
<p> </p>
<p>Блішчаў на сонцы золатам лускі,</p>
<p>Глядзеў у твар нябачанаму свету.</p>
<p>І я, пераступаючы вякі,</p>
<p>Убачыў яву здзейсненае мэты:</p>
<p> </p>
<p>Ўсё падуладна волі Чалавека —</p>
<p>Заканамернасць смерці і быцця:</p>
<p>Ён пераможцам выйдзе ў бітве з векам</p>
<p>Свайго недаўгавечнага жыцця!</p>
<p> </p>
<p>1949</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>