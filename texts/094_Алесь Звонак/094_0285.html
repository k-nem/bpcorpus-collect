<div class="container">
<div class="book-utils">
<div id="qrcode"></div>
<a href="/Ales_Zvonak/Sniazynki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сняжынкі -->
<h2><a href="http://knihi.com/Ales_Zvonak/">Алесь Звонак</a></h2>
<h2>Сняжынкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сняжынак процьма ў бляску ліхтара</p>
<p>Іскрыцца, мітусіцца, каб упасці</p>
<p>На тратуар, на футра каўняра,</p>
<p>На тых, хто рады белай той напасці.</p>
<p> </p>
<p>За імі ўслед шыбую й я наўпрост,</p>
<p>Хачу патрапіць у нагу з юнацтвам,</p>
<p>Пра груз гадоў забыўшыся, пра ўзрост,</p>
<p>Пра наша шматгадовае сваяцтва.</p>
<p> </p>
<p>Ды позна ўжо, як ні круці-вярці.</p>
<p>Ці ж варта на пацеху так спяшацца?</p>
<p>Цяпер не раз я згадваю, а часта,</p>
<p> </p>
<p>Як многа значыш ты ў маім жыцці.</p>
<p>Цану зазнаўшы шчасцю і няшчасцю,</p>
<p>Не зможаш сам сябе перарасці.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>