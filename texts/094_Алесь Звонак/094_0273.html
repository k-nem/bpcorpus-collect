<div class="container">
<div class="book-utils">
<div id="qrcode"></div>
<a href="/Ales_Zvonak/Sviatlo_kastrycnika.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1959 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Святло кастрычніка -->
<h2><a href="http://knihi.com/Ales_Zvonak/">Алесь Звонак</a></h2>
<h2>Святло кастрычніка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З тых даўніх дзён, калі</p>
<p>У Мінск наш старажытны</p>
<p>«Аўроры» залп з Нявы</p>
<p>Вятрамі данясло,—</p>
<p>Над сном лясных цішынь,</p>
<p>Над морам шыры жытняй</p>
<p>Гарыць, гарыць заўжды</p>
<p>Кастрычніка святло!</p>
<p> </p>
<p>Яно свяціла нам,</p>
<p>Калі ў агні і дыме</p>
<p>Сачылася крывёй</p>
<p>Пакутніца зямля,</p>
<p>Упэўненасць надзей</p>
<p>Запальвала на ўздыме</p>
<p>І асвятляла шлях</p>
<p>Рубінамі Крамля.</p>
<p> </p>
<p>За годам год ідзе</p>
<p>Самкнутым шчыльным строем,</p>
<p>Змянілі зброю мы</p>
<p>На молат і кайло.</p>
<p>У засені прысад</p>
<p>Спяць вечным сном героі,</p>
<p>Каб нам свяціла ў твар</p>
<p>Кастрычніка святло.</p>
<p> </p>
<p>Зноў восень па зямлі</p>
<p>Ідзі красуняй-павай —</p>
<p>Па плошчах гарадоў,</p>
<p>Па сёлах і дварах.</p>
<p>Дзень добры, Беларусь,</p>
<p>Народная дзяржава,</p>
<p>Зямля руплівых рук,</p>
<p>Радзіма слаўных спраў!</p>
<p> </p>
<p>І вось нясуць адказ</p>
<p>На крылах часу вёрсты,</p>
<p>На пераклічцы дзён</p>
<p>Грыміць магутны строй.</p>
<p>Гавораць: Нафтабуд,</p>
<p>Шахцёры Салігорска,</p>
<p>Працаўнікі палёў</p>
<p>Рэспублікі маёй.</p>
<p> </p>
<p>У пераклічцы той</p>
<p>Я чую гром металу,—</p>
<p>То Трактарны падаў</p>
<p>Магутны голас свой,</p>
<p>То Жодзіна грыміць</p>
<p>Жалезам самазвалаў,</p>
<p>То працы мірнай рытм</p>
<p>Грукоча над зямлёй.</p>
<p> </p>
<p>На ўсім, што творым мы,—</p>
<p>Пячаць нязломнай волі,</p>
<p>Рабочых нашых рук</p>
<p>І подыху цяпло,</p>
<p>І водбліскам жывым,</p>
<p>Нягаснучым ніколі,</p>
<p>Нам асвятляе шлях</p>
<p>Кастрычніка святло.</p>
<p> </p>
<p>Люд працы ўсёй зямлі</p>
<p>З затоеным дыханнем</p>
<p>Глядзіць, як дружна мы</p>
<p>Будуем шчасця дом,</p>
<p>Іх сэрцы сагрэе</p>
<p>Надзея на світанне,</p>
<p>І вочы іх гараць</p>
<p>Кастрычніка святлом.</p>
<p> </p>
<p>Мы ў будучыню йдзём</p>
<p>Дарогай найяснейшай,</p>
<p>Дзе камунізма даль</p>
<p>Бліжэй нам з кожным днём,</p>
<p>І будзе вечна жыць</p>
<p>Імя таго, хто першым</p>
<p>Нам сэрцы запаліў</p>
<p>Кастрычніка святлом!</p>
<p> </p>
<p>1959</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>