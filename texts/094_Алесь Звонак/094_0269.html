<div class="container">
<div class="book-utils">
<div id="qrcode"></div>
<a href="/Ales_Zvonak/Svaja_para.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1971 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Свая пара -->
<h2><a href="http://knihi.com/Ales_Zvonak/">Алесь Звонак</a></h2>
<h2>Свая пара</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Свая пара ўсяму. Свая пара</p>
<p>Зялёнай рамантычнай маладосці,</p>
<p>Што, ветразі падставіўшы вятрам,</p>
<p>Шукае у ружовых далях штосьці.</p>
<p> </p>
<p>Свая пара ўсяму. Свая пара</p>
<p>Вандроўкам па заснежанай Сібіры,</p>
<p>Гаворкам задушэўным ля кастра</p>
<p>І птаха пералёту ў цёплы вырай.</p>
<p> </p>
<p>Свая пара ўсяму. Свая пара</p>
<p>Ўспамінам пра ваенныя дарогі,</p>
<p>І смутку па загубленых сябрах,</p>
<p>І радасцям вялікай перамогі.</p>
<p> </p>
<p>Свая пара ўсяму. Свая пара</p>
<p>Хвіліне найшчасліўшай незваротнай,</p>
<p>Калі старое прэч ідзе з двара,</p>
<p>Каб поваму пастукацца у вокны.</p>
<p> </p>
<p>Свая пара ўсяму. Свая пара</p>
<p>Ўзысці на запаветныя вяршыні,</p>
<p>Каб сцяўшы дух зірнуць, як лье зара</p>
<p>Спакой і сон на мірныя хаціны.</p>
<p> </p>
<p>Свая пара ўсяму. Свая пара</p>
<p>Дайсці да нешматлюднага паўстанку</p>
<p>І думаць, што вячэрняя зара</p>
<p>Бок адваротны алага світанку.</p>
<p>1971</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>