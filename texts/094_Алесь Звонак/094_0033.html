<div class="container">
<div class="book-utils">
<div id="qrcode"></div>
<a href="/Ales_Zvonak/Niamala_dzion_z_zyccia_Ajcyny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1959 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Нямала дзён з жыцця Айчыны..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Нямала дзён з жыцця Айчыны..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нямала дзён з жыцця Айчыны</p>
<p>Чырвонай лічбай значыць час,</p>
<p>Але адзін —</p>
<p>першапрычына,</p>
<p>Што надзяліла крыллем нас.</p>
<p> </p>
<p>Ён быў авеян лістападам,</p>
<p>Калі, зламаўшы ход падзей,</p>
<p>Устаў над дымным Петраградам,</p>
<p>Як новай эры першы дзень.</p>
<p> </p>
<p>З яго пачаў летазлічэнне</p>
<p>Народ,</p>
<p>старое сцёршы ў прах,</p>
<p>Калі дэкрэтам першым Ленін</p>
<p>Адкрыў да будучыні шлях.</p>
<p> </p>
<p>І хоць грымелі навальніцы</p>
<p>І дым баёў сляпіў нам зрок,</p>
<p>Мы не маглі з дарогі збіцца</p>
<p>Ці адступіць хаця б на крок.</p>
<p> </p>
<p>Бо нам заўсёды ў твар свяціла</p>
<p>Святло ідэй з вяршынь крутых:</p>
<p>Мы зналі веліч нашай сілы</p>
<p>І сілу нашай праваты.</p>
<p> </p>
<p>Той сілай зрушана планета,</p>
<p>Яе крывёю не заліць,</p>
<p>Яна ўзняла народы свету</p>
<p>У бой за шчасце на зямлі.</p>
<p> </p>
<p>Ты чуў,</p>
<p>як адстаяла Куба</p>
<p>Свабоду быць самой сабой,</p>
<p>Як негр з племені балуба</p>
<p>З кап’ём ідзе ў астатні бой;</p>
<p> </p>
<p>Як на сухіх пясках Анголы</p>
<p>Дыміцца кроў яе сыноў,</p>
<p>Як узняліся ў бой за волю</p>
<p>Народы ўсіх мацерыкоў!</p>
<p> </p>
<p>Нямала год прайшло з той даты,</p>
<p>Адкуль павёў наш час свой лік,</p>
<p>Але Кастрычніка раскаты</p>
<p>Гучаць, грымяць па ўсёй зямлі!</p>
<p> </p>
<p>1959</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>