<div class="container">
<div class="book-utils">
<div id="qrcode"></div>
<a href="/Ales_Zvonak/Paet_prazorliucam_nie_stvoran.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1945 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Паэт празорліўцам не створан..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Паэт празорліўцам не створан..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Паэт празорліўцам не створан,</p>
<p>А ўсё ж натхнёнаму відно,</p>
<p>Як па Няве ў гранітным створы</p>
<p>Плыве сярэбраная ноч.</p>
<p> </p>
<p>А над Нявой халодны Зімні</p>
<p>Бялее мармурам калон</p>
<p>І ў харастве бяздушным стыне,</p>
<p>Узяты часам у палон.</p>
<p> </p>
<p>І я шукаю ў час няўрочны</p>
<p>Бязлюддзем вуліц гарадскіх</p>
<p>Цябе — стварэнне Белай Ночы,</p>
<p>Што не паўторана нікім.</p>
<p> </p>
<p>Хай для цябе ніхто ці нехта</p>
<p>І я, і мой пяснярскі лёс,—</p>
<p>Табе па сонечных праспектах</p>
<p>Я сэрца чыстае прынёс,</p>
<p> </p>
<p>Каб каля белай каланады,</p>
<p>Што на граніт кідае цень,</p>
<p>Ты адарыла хоць наглядам</p>
<p>Падзей высокіх летуцень!</p>
<p> </p>
<p>1945</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>