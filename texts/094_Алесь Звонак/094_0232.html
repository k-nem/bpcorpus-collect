<div class="container">
<div class="book-utils">
<div id="qrcode"></div>
<a href="/Ales_Zvonak/Pomnik_Leninu_u_Minsku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1956 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Помнік Леніну ў Мінску -->
<h2><a href="http://knihi.com/Ales_Zvonak/">Алесь Звонак</a></h2>
<h2>Помнік Леніну ў Мінску</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Адліты ў бронзы нерухомасць,</p>
<p>З узлётам мужнае рукі,—</p>
<p>Такім народная свядомасць</p>
<p>Яго запомніць на вякі!</p>
<p> </p>
<p>А побач гмах на люднай плошчы</p>
<p>Асветлен сонцам веснавым,</p>
<p>І вецер горды сцяг палошча</p>
<p>Над родным горадам маім.</p>
<p> </p>
<p>Яго дамы, яго палацы,</p>
<p>Граніт і мармур, сталь і шкло —</p>
<p>Усё, што ў ім красою працы</p>
<p>З руін і вогнішч ажыло.</p>
<p> </p>
<p>То над сатлелым папялішчам</p>
<p>Разбегам вуліц, плошчаў, трас</p>
<p>Паўстала светлая сталіца,—</p>
<p>Масквы малодшая сястра.</p>
<p> </p>
<p>Тут, верны ленінскаму слову,</p>
<p>На ясны выйшаўшы прасцяг,</p>
<p>Вяршыць народ на роднай мове</p>
<p>Закон шчаслівага жыцця.</p>
<p> </p>
<p>Усё яго — зямля і рэкі,</p>
<p>Што адстаялі ў грозны час,—</p>
<p>Усё спалучана навекі</p>
<p>З вялікім імем Ільіча!</p>
<p> </p>
<p>1956</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>