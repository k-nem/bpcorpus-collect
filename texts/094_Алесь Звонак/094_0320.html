<div class="container">
<div class="book-utils">
<div id="qrcode"></div>
<a href="/Ales_Zvonak/Cien_Jefrasinni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1927 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Цень Ефрасінні -->
<h2><a href="http://knihi.com/Ales_Zvonak/">Алесь Звонак</a></h2>
<h2>Цень Ефрасінні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На руінах разбураных келляў,</p>
<p>Там, дзе зеўраюць з трэшчын вякі,</p>
<p>Я спускаўся ў твае падзямеллі,</p>
<p>І спалохана ў пальцах трымцелі</p>
<p>Свечак доўгія языкі...</p>
<p> </p>
<p>Пачарнелыя глыбы скляпенняў,</p>
<p>Лабірынты бясконцых хадоў</p>
<p>Праглыналі дрыготкія цені...</p>
<p>Быў, як мудрасці сімвал нятленны</p>
<p>Сцёрты надпіс далёкіх гадоў.</p>
<p> </p>
<p>Сустракалі няветліва госця,</p>
<p>Не ўставалі з сатлелых грабніц</p>
<p>Мудрых продкаў пажоўклыя косці...</p>
<p>А жылі ж, пракліналі кагосьці,</p>
<p>Перш чым пасці закутымі ніц.</p>
<p> </p>
<p>Пахла воскам у прыцемку сінім.</p>
<p>І здавалася, з дна тайнікоў</p>
<p>Свецяць вочы Вялікай Княгіні...</p>
<p>Гэта здань твая, Ефрасіння,</p>
<p>Мільганула з глыбінь вякоў!</p>
<p> </p>
<p>1927</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>