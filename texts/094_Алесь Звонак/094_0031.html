<div class="container">
<div class="book-utils">
<div id="qrcode"></div>
<a href="/Ales_Zvonak/Nu_vos_i_usio.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1948 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ну вось і ўсё..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Ну вось і ўсё..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ну вось і ўсё. З табой мы квіты,</p>
<p>Не пераступіш рубяжы.</p>
<p>Мне ахвярованую літасць</p>
<p>Ты для другіх паберажы.</p>
<p> </p>
<p>Красы адцвіўшая прынада</p>
<p>Крылом надзей не закране,</p>
<p>Ні жаль, ні позняя спагада</p>
<p>Не верне страты гэтай мне.</p>
<p> </p>
<p>Але, багатая ўспамінам,</p>
<p>Душа імкнецца да цябе:</p>
<p>У край, дзе шэпча ціхай плыняй</p>
<p>Рака цудоўны сказ вярбе.</p>
<p> </p>
<p>Дзе абуджае лісцяў веча</p>
<p>Вятроў запознены парыў,</p>
<p>Дзе чорны кот — пушысты вечар</p>
<p>Мурлыча казку да зары.</p>
<p> </p>
<p>Той, што на першым перагоне</p>
<p>Клаў чорны след на белы снег,</p>
<p>Той, што на полацкім пероне</p>
<p>Дарогу нашу перабег.</p>
<p> </p>
<p>Згасае дзень. У цёмным царстве</p>
<p>Лаўлю твой зірк між чыстых зор,</p>
<p>Дзе ночы чорнае знахарства</p>
<p>Пляце з надзей складаны ўзор.</p>
<p> </p>
<p>1948</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>