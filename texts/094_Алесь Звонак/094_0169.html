<div class="container">
<div class="book-utils">
<div id="qrcode"></div>
<a href="/Ales_Zvonak/Maj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1961 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Май -->
<h2><a href="http://knihi.com/Ales_Zvonak/">Алесь Звонак</a></h2>
<h2>Май</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ясны ранак сон Радзімы будзіць —</p>
<p>Па зямлі вясна ідзе-гудзе.</p>
<p>З Першым маем, дарагія людзі!</p>
<p>Добры дзень,</p>
<p>Вясновы светлы дзень!</p>
<p> </p>
<p>Павявай над бацькаўшчынай мілай</p>
<p>Свежы ветрык з цёплай стараны!</p>
<p>Сонцам нас сягоння акрыліла</p>
<p>Свята міру, дружбы і вясны.</p>
<p> </p>
<p>Ліся, ліся ў вуліцы і плошчы,</p>
<p>Мора чалавечых галасоў!</p>
<p>Маладыя крочце сцяганосцы</p>
<p>Пад прызыўным шэлестам сцягоў!</p>
<p> </p>
<p>Вашы вочы гордасцю іскрацца,</p>
<p>Вам высока несці алы сцяг —</p>
<p>Ад брыгад камуністычнай працы</p>
<p>Да камуністычнага жыцця!</p>
<p> </p>
<p>Да вышынь ляці, як водгук славы,</p>
<p>Гром аркестраў, песенны прыбой!</p>
<p>Наша маці родная, дзяржава,</p>
<p>Мы адной сям'ёй ідзём з табой!</p>
<p> </p>
<p>Да любой работы мы гатовы</p>
<p>Пад зямлёй, у небе, на зямлі —</p>
<p>Толькі ты скажы, Радзіма, слова,</p>
<p>Толькі, Партыя, народ пакліч!</p>
<p> </p>
<p>Глянь, як зграбна адбівае крокі</p>
<p>Маладых салдат адменны строй! —</p>
<p>Кожны з іх твой смелы горды сокал,</p>
<p>Кожны рыцар-абаронца — твой!</p>
<p> </p>
<p>Глянь: ідуць рабочыя раёны —</p>
<p>Сямігодкі творцы і майстры!</p>
<p>Глянь: усмешка шчасця ззяе сёння</p>
<p>На абліччах юных і старых!</p>
<p> </p>
<p>З краю ў край разбуджанай планеты</p>
<p>Узняліся людзі ў гэты час,</p>
<p>Свецяць ім святлом надзей з партрэтаў</p>
<p>Як жывыя, вочы Ільіча.</p>
<p> </p>
<p>Шчодра, сонца, над прасторай роднай</p>
<p>Цеплыні струмень гарачы лі!</p>
<p>Да вясны і шчасця кроч, народ мой,—</p>
<p>Пакарыцель неба і зямлі!</p>
<p> </p>
<p>1961</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>