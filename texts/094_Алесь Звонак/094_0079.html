<div class="container">
<div class="book-utils">
<div id="qrcode"></div>
<a href="/Ales_Zvonak/Vierter.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1961 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вертэр -->
<h2><a href="http://knihi.com/Ales_Zvonak/">Алесь Звонак</a></h2>
<h2>Вертэр</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У шыб паўзмрок б’е наўскасяк</p>
<p>Дажджамі стылы вецер...</p>
<p>Не, Вертэр проста быў дзівак,</p>
<p>І ты зусім не Вертэр.</p>
<p> </p>
<p>Кахання смак зусім не той,</p>
<p>Даспехі ў антыквара,</p>
<p>І цень рамантыкі былой</p>
<p>Не прамільгне на твары...</p>
<p> </p>
<p>Прасцёр даброт уладны быт</p>
<p>Бар’ер з гардзін і плюшу...</p>
<p>Ім тройчы Вертэр быў бы біт,</p>
<p>Калі б той быт парушыў.</p>
<p> </p>
<p>Ну што там Вертэр? Чэзлы плод</p>
<p>Натхнення і ўяўлення.</p>
<p>Блукаць самотным ля варот,</p>
<p>Хадзіць па следу ценем.</p>
<p> </p>
<p>Што Вертэр? Нема абажаць.</p>
<p>Схіляцца ў млоснай цноце.</p>
<p>Ад горкай рэўнасці дрыжаць.</p>
<p>Рыдаць у адзіноце.</p>
<p> </p>
<p>Кахаць усё жыццё адну</p>
<p>Усёй душой і сэрцам.</p>
<p>Пасля сысці у цішыню,</p>
<p>Прасцей сказаць, памерці?!</p>
<p> </p>
<p>Ха! Усё лухта! Шуміць праспект,</p>
<p>І па таму праспекту</p>
<p>Доўгавалосы йдзе суб’ект,</p>
<p>Як пудзіла адзеты.</p>
<p> </p>
<p>Пушок радзюткі на губе,</p>
<p>Пустых вачэй бясцвецце...</p>
<p>Скажы, стварэнне, хто цябе</p>
<p>Такім пусціў па свеце?</p>
<p> </p>
<p>Ідзе нахабна, спакваля,</p>
<p>З пагардай на абліччы...</p>
<p>І гэта шчупленькая тля</p>
<p>Сябе адменнай лічыць?!.</p>
<p> </p>
<p>Пазнаны ісціны усе</p>
<p>Яшчэ ў дзевятым класе...</p>
<p>Скубе стварэнне пакрысе</p>
<p>З бацькоўскай шчодрай касы...</p>
<p> </p>
<p>Паклаўшы ручкі на жывот,</p>
<p>Шчасліва мама квокча:</p>
<p>Зазналі шмат мы ўсе нягод,</p>
<p>Няхай міне іх хлопчык...</p>
<p> </p>
<p>А «хлопчык» — знаўца ўсіх акрас,</p>
<p>Даступных і прыгожых,</p>
<p>Дзе ўсе спакусы напаказ</p>
<p>Ад плеч да басаножак...</p>
<p> </p>
<p>Чужы грамадству мот і фат,</p>
<p>Уцех жыццёвых знаўца —</p>
<p>Ну што яму там да брыгад</p>
<p>Камуністычнай працы?</p>
<p> </p>
<p>Ну што яму, што ўвесь народ</p>
<p>На штурме сямігодкі?!</p>
<p>Гуляе ў скверы абармот</p>
<p>Развінчанай паходкай...</p>
<p> </p>
<p>Хіба маралі спажыўца</p>
<p>І звычкам эгаіста</p>
<p>Знаёмы шчырасць пачуцця,</p>
<p>Парывы думак чыстых?!</p>
<p> </p>
<p>Ты хлусіш часу й сам сабе,</p>
<p>Нікчэмнае стварэнне!</p>
<p>Ёсць пачуццё глыбінь глыбей,</p>
<p>Дзе кожнае імгненне</p>
<p> </p>
<p>Напоўнена да берагоў</p>
<p>Біццём крыві гарачай,</p>
<p>Дзе дружаць праца і любоў —</p>
<p>Сяброўкі дум юначых.</p>
<p> </p>
<p>Дзе ў сіняй далечы відна</p>
<p>У сонечным убранні</p>
<p>Пачуццяў светлая вясна —</p>
<p>Дум чыстых хваляванне.</p>
<p> </p>
<p>Яна, сястра чароўных сноў,</p>
<p>Сышоўшы да ўзгалоўя,</p>
<p>Адорыць шэптам дзіўных слоў,</p>
<p>Таемнасцю мелодый...</p>
<p> </p>
<p>Паўторыць тысячы разоў</p>
<p>Імя адной-адзінай,</p>
<p>Яна, ўсеўладная любоў,</p>
<p>Душ юных гаспадыня...</p>
<p> </p>
<p>Навучыць шчасцю мілых стрэч</p>
<p>І рэўнасці пакутам,</p>
<p>Абудзіць сілу рук і плеч,</p>
<p>Паскорыць дні й мінуты...</p>
<p> </p>
<p>І будзе весці па жыцці</p>
<p>Заўжды насустрач ветру</p>
<p>Туды, куды не змог дайсці</p>
<p>Далёкі бедны Вертэр...</p>
<p>1961</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>