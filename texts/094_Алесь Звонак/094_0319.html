<div class="container">
<div class="book-utils">
<div id="qrcode"></div>
<a href="/Ales_Zvonak/Cien_vavilonskaje_viezy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1991 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Цень вавілонскае вежы -->
<h2><a href="http://knihi.com/Ales_Zvonak/">Алесь Звонак</a></h2>
<h2>Цень вавілонскае вежы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Хорошо языком иностранным немножко владеть.</p>
<p>Я владея чуть-чуть, до чего хорошо помолчать,</p>
<p>Помолчать, повертеть запотевшую рюмку в руке,</p>
<p>Потому что молчим мы как раз на одном языке.</p>
</div>
<div class="CLEAR"></div>
<p> </p>
<p class="sign">А. Кушнер</p>
<p>Добра вырасціць сад,</p>
<p>назіраць, як зялёныя лапы</p>
<p>Гнуцца долу,</p>
<p>сагрэтыя сонечным восеньскім днём,</p>
<p>Ад даспелых антонавак,</p>
<p>райкі, каштэлі, сінапа...</p>
<p>Добра госця сустрэць</p>
<p>маладым залацістым віном!</p>
<p> </p>
<p>Быў з Амерыкі госць —</p>
<p>аднакашнік калымскі калішні,</p>
<p>Быў з Бруселя юнак-практыкант,</p>
<p>адным словам, студэнт.</p>
<p>Госць у нас, беларусаў, як кажуць,</p>
<p>ніколі не лішні,</p>
<p>Хоць не водзіцца ў нас</p>
<p>ні той фунт, ні той франк, ні той цэнт.</p>
<p> </p>
<p>Шчабятала дачка</p>
<p>па-англійску з Масеем Сяднёвым,</p>
<p>Я ж на мове сваёй беларускай</p>
<p>як рыба маўчаў,</p>
<p>А тым больш што сядзеў</p>
<p>за сталом трэці госць ганаровы,</p>
<p>Пракурор у мінулым,</p>
<p>што ўсіх як шкалят павучаў...</p>
<p> </p>
<p>У Нью-Йоркскай глушы</p>
<p>не згубіў госць мой матчыну мову;</p>
<p>Там — шматмоўе,</p>
<p>кангрэс жа гаворыць на мове адной,</p>
<p>Толькі ў нашым кангрэсе,</p>
<p>між іншым, з усіх адмысловым,</p>
<p>На чужой мы гаворым,</p>
<p>маўчым жа на мове сваёй!</p>
<p> </p>
<p>А студэнцік,</p>
<p>каб лепш размаўляць навучыцца</p>
<p>па-руску,</p>
<p>Быў запрошаны ў Мінск —</p>
<p>рускамоўны раён-рэгіён!</p>
<p>(Што спадар, значыць, я,</p>
<p>меў за мову дзесятку кутузкі,</p>
<p>Ні бум-лазара ведаць не мог</p>
<p>недасведчаны ён!)</p>
<p> </p>
<p>Як гаворыць біблейскі сюжэт,</p>
<p>вавілонскую вежу</p>
<p>Брат старэйшы ляпіў,</p>
<p>каб гучала гаворка адна.</p>
<p>Ён старанна заворваў этнічныя моўныя межы,</p>
<p>Скуль чароўная здань камунізму</p>
<p>найлепей відна.</p>
<p> </p>
<p>Што ж дзівіцца з таго,</p>
<p>што не ў часе біблейскім, а сёння</p>
<p>На народ, мой упаў</p>
<p>вежы той надакучлівы цень;</p>
<p>Што ж здзіўляцца,</p>
<p>калі адшчапенцу ў чужацкіх далонях</p>
<p>Некаторыя рэчы здаюцца намнога таўсцей!</p>
<p> </p>
<p>Вось таму і сінкліт наш</p>
<p>вядзецца на мове не роднай.</p>
<p>Нігілізм! — так гавораць вучоныя нашы мужы.</p>
<p>Чый жа хлеб на стале</p>
<p>у абраннікаў нашых народных,</p>
<p>Што за мову чужую сапуць,</p>
<p>паднапяўшы гужы?!</p>
<p> </p>
<p>Сёе-тое паклаў бы</p>
<p>на тых нігілістаў ці здрайцаў,</p>
<p>Што ваду так старанна,</p>
<p>да поту, у ступе таўкуць;</p>
<p>Што ад матчынай мовы</p>
<p>паспелі даўно адцурацца,</p>
<p>Што двухмоўны гібрыд</p>
<p>у парламент сілком валакуць.</p>
<p>Пераконваць іх сэнсу не бачу,</p>
<p>не варта й старацца,</p>
<p>Лепш пацісну я рукі Шушкевічу і Пазьняку!</p>
<p> </p>
<p>1991</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>