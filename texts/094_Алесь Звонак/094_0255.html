<div class="container">
<div class="book-utils">
<div id="qrcode"></div>
<a href="/Ales_Zvonak/Ratacyja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1991 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ратацыя -->
<h2><a href="http://knihi.com/Ales_Zvonak/">Алесь Звонак</a></h2>
<h2>Ратацыя</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Ад родных ніў, ад роднай хаты...</p>
</div>
<div class="CLEAR"></div>
<p> </p>
<p class="sign">М. Багдановіч</p>
<p>Ад родных ніў, ад роднай хаты</p>
<p>У велічны крамлёўскі двор</p>
<p>Яны узяты ў дэпутаты</p>
<p>Галасавальны множыць хор.</p>
<p>Той далгарукаўскі надворак</p>
<p>Ужо асвойтаны даўно,</p>
<p>А ў залі не сціхае ворах —</p>
<p>Канца прамовам не відно.</p>
<p>Тут збор людзей вышэйшай маркі,</p>
<p>То й ты не вешай галавы:</p>
<p>Хоць акадэмік, хоць даярка,</p>
<p>Тут маюць роўныя правы.</p>
<p>Хаця і ўтульна ў тым сядзельцы,</p>
<p>Не прыкархнуць тут аніяк:</p>
<p>То камень кіне ў бросню Ельцын,</p>
<p>То вострым джалам джгне Сабчак.</p>
<p>То перуном грымяць прамовы,</p>
<p>То рэхам слоўны вадаспад:</p>
<p>Чым больш хвалы перабудове,</p>
<p>Тым воз шпарчэй паўзе назад!</p>
<p>А думкі-хмаркі нетаропка</p>
<p>Плывуць да роднага кутка,</p>
<p>І ўжо не тую цісне кнопку</p>
<p>Падчас, забыўшыся, рука!</p>
<p>Што ж?! Пасядзелі з поўным правам</p>
<p>Між славай венчаных муроў,</p>
<p>Пакіравалі ўсмак дзяржавай,</p>
<p>Пара й дамоў даіць кароў!</p>
<p> </p>
<p>1991</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>