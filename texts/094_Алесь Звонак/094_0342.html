<div class="container">
<div class="book-utils">
<div id="qrcode"></div>
<a href="/Ales_Zvonak/Jasnaja_ranica.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1966 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ясная раніца -->
<h2><a href="http://knihi.com/Ales_Zvonak/">Алесь Звонак</a></h2>
<h2>Ясная раніца</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Крыштальнай свежасцю кранутая,</p>
<p>з вачамі светла-бірузовымі,</p>
<p>Памаладзеўшая, паружавеўшая,</p>
<p>пахарашэўшая на халадку,</p>
<p>Устань, Айчына, яснай раніцай,</p>
<p>зарой умытая пунсоваю,</p>
<p>Прайдзі сваёй паходкай лёгкаю</p>
<p>па распісным, як шкло, лядку!</p>
<p> </p>
<p>Прывець той дзень, што веку зарывам</p>
<p>здаўна адзін з усіх памечаны!</p>
<p>Напоўні алых сцягаў ветразі</p>
<p>дыханнем цёплым навізны!</p>
<p>Каб хваля ўсмешак пракацілася</p>
<p>на крылах шчасця чалавечага</p>
<p>Па-над Палескаю раўнінаю,</p>
<p>па крутаберажку Дзвіны!</p>
<p> </p>
<p>Прайдзі сталічнымі бульварамі</p>
<p>і беласценнымі кварталамі,</p>
<p>Дзе сонца ў вокнах свежавымытых</p>
<p>іскрыць праменнаю ігрой;</p>
<p>Паслухай шэпт лясоў прытоены,</p>
<p>глянь на густэчу руні ўдалае,</p>
<p>На ўсё, што мы з любоўю шчыраю</p>
<p>завём Айчынаю сваёй!</p>
<p> </p>
<p>І ў лістападны дзень, напоўнены</p>
<p>ўрачыстым гулам труб мядзяных,</p>
<p>Адчуеш крокі пакарыцеля</p>
<p>вышынь, глыбінь, зямель і рэк;</p>
<p>Адчуеш дойлідства прыгожасць,</p>
<p>калі знікаюць рыштаванні,</p>
<p>Адчуеш цвёрды поступ творцы,</p>
<p>імя якому — Чалавек!</p>
<p> </p>
<p>1966</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>