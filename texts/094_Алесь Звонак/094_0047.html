<div class="container">
<div class="book-utils">
<div id="qrcode"></div>
<a href="/Ales_Zvonak/Slach_da_ciabie_zhubiusia_miz_tumanau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1946 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Шлях да цябе згубіўся між туманаў..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Шлях да цябе згубіўся між туманаў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шлях да цябе згубіўся між туманаў,</p>
<p>Цяпер яго нялёгка адшукаць,</p>
<p>Але далёкім вобразам аддана</p>
<p>Мая душа і сэрца і рука.</p>
<p> </p>
<p>І ты між іх, як светлая камета,</p>
<p>Раптоўна ўразіш сіні далягляд,</p>
<p>Каб асвятліць забыты шлях паэту,</p>
<p>Каб абудзіць замоўклай песні лад.</p>
<p> </p>
<p>Няма звароту! З думкай той я звыкся</p>
<p>Хоць і ляціць яна туды, наўпрост,</p>
<p>На берагі, дзе бронзавыя сфінксы</p>
<p>Панура сцерагуць чыгунны мост.</p>
<p> </p>
<p>На берагі, дзе з Ладагі сцюдзёнай</p>
<p>Нясе вясна абломкі крыг Няве,</p>
<p>Дзе ля высокай белае калоны</p>
<p>З табою мы рассталіся навек...</p>
<p> </p>
<p>1946</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>