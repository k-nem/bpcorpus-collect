<div class="container">
<div class="book-utils">
<div id="qrcode"></div>
<a href="/Ales_Zvonak/Z_drobnaha_vialikaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1971 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "З дробнага вялікае..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"З дробнага вялікае..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Multum ех раrvо, parvum ех multo<sup><a href="#footnote-1">2</a></sup>.</p>
</div>
<div class="CLEAR"></div>
<p> </p>
<p class="sign">Лацінскае выслоўе</p>
<p>З дробнага вялікае, дробнае з вялікага —</p>
<p>Вось ён, існавання пакручасты ход!</p>
<p>Але вечна жыць жывому, што заклікана</p>
<p>Весці ў свет Наступнага чалавечы род.</p>
<p>Хоць зямля варожасцю надвае расколата,</p>
<p>І крывёй гарачаю збарваваны дол,</p>
<p>А жанчыны кволыя нараджаюць волатаў,</p>
<p>Рушыць дух адзінства ў наступ на раскол;</p>
<p>А блакітны сон нябёс, дажджамі вымытых,</p>
<p>Скаланае гул нябачаных ракет;</p>
<p>А з людское волі, нібы з бронзы, выліты</p>
<p>Веку дваццаць першага бачыцца макет.</p>
<p>З дробнага вялікае, дробнае з вялікага:</p>
<p>Бліскавічны след — жыцця кароткі шлях.</p>
<p>Так з вышынь надмесячных</p>
<p>забаўкаю-бліскаўкай</p>
<p>Астранаўту бачыцца Матухна-Зямля!</p>
<p>Чалавечы дух ні з чым не суразмерны,</p>
<p>Ён з драбніц стварае валатовы гмах</p>
<p>Будучыні той, што з нашым часам зверана,</p>
<p>Што, з хвілін народжаная, зажыве ў вяках.</p>
<p>У малым вялікае ўбачыш толькі розумам,</p>
<p>Створана вялікае з дробных велічынь,</p>
<p>Бо раджаюць шолахі навальніцу грозную,</p>
<p>Бо ствараюць кроплі акіянаў плынь!</p>
<p>1971</p>
<div class="endnote-block">
<div class="footnote"><p><sup><a id="footnote-1">2</a></sup> Multum ех раrvо, parvum ех multo — дробнае з</p>
<p>вялікага, вялікае з дробнага.</p>
</div>
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>