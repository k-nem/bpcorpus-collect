<div class="container">
<div class="book-utils">
<div id="qrcode"></div>
<a href="/Ales_Zvonak/Viasna_na_pounacy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1947 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вясна на поўначы -->
<h2><a href="http://knihi.com/Ales_Zvonak/">Алесь Звонак</a></h2>
<h2>Вясна на поўначы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зноў вясна. І ў гэтым сэнс</p>
<p>Існавання свету.</p>
<p>Белы заяц акасеў,</p>
<p>Верне дзень на лета...</p>
<p> </p>
<p>Сонца шчодра прыграе</p>
<p>Голыя узгоркі,</p>
<p>Чысціць кіпцікі свае</p>
<p>Чорная вавёрка...</p>
<p> </p>
<p>Сабаліныя сляды</p>
<p>На сняжку расталі,</p>
<p>Волас з белага рудым</p>
<p>Стаў у гарнастая...</p>
<p> </p>
<p>Сланнік з-пад сумёту ўстаў,</p>
<p>Абтрасае голле.</p>
<p>Пастрайнеў прыгожы стан</p>
<p>У лістоўніц голых...</p>
<p> </p>
<p>А на сонцы, на груду,</p>
<p>Выскачыўшы з ямкі,</p>
<p>Паласаты бурундук</p>
<p>Заклікае самку.</p>
<p> </p>
<p>Пра каханне ёй пяе</p>
<p>Радасна і звонка...</p>
<p>Значыць, будуць у яе</p>
<p>Два ці тры дзіцёнкі..</p>
<p> </p>
<p>І, адлежаўшы бакі,</p>
<p>Абсмактаўшы лапы,</p>
<p>Рушыць гаспадар тайгі,</p>
<p>Мішка касалапы...</p>
<p> </p>
<p>Поўнач, Поўнач! Цішыня,</p>
<p>Веснавая гліца!..</p>
<p>Не змаўкаючы звіняць</p>
<p>Ключыкі-крыніцы...</p>
<p> </p>
<p>Наталяў шукальнік-зух</p>
<p>Вамі сваю смагу...</p>
<p>...А за прыіскам грызуць</p>
<p>Грунт каўшамі драгі...</p>
<p> </p>
<p>Тэрыконаў канусы</p>
<p>Неба падпіраюць,</p>
<p>Ды вясёлак паясы</p>
<p>У сем столак граюць...</p>
<p> </p>
<p>Хараству няма мяжы,</p>
<p>Неба — ў сінім глянцы...</p>
<p>Па шлюзах вада бяжыць,</p>
<p>Прамывае сланцы...</p>
<p> </p>
<p>Поўнач, Поўнач! Хмарак бег</p>
<p>Па нябёс раскошы!..</p>
<p>Я ж сумую па табе,</p>
<p>Па маёй харошай...</p>
<p> </p>
<p>Снішся мне ты: ад красы</p>
<p>Я тваёй нямею...</p>
<p>Валасы у дзве касы —</p>
<p>Залатыя змеі</p>
<p> </p>
<p>Абвілі маю душу,</p>
<p>Паланілі сэрца.</p>
<p>Мару я адну нашу,</p>
<p>Каб з табой сустрэцца.</p>
<p> </p>
<p>Пачакай жа трошкі хоць —</p>
<p>Вернецца нябога!</p>
<p>За другога не выходзь,</p>
<p>Не любі другога!</p>
<p> </p>
<p>Поўнач, Поўнач! Край дзівос,</p>
<p>Самародкаў сховы!</p>
<p>Звёў мяне з табою лёс</p>
<p>На шляху жыццёвым.</p>
<p> </p>
<p>Дружбай злучаны адной</p>
<p>Мы з табой, як з братам.</p>
<p>Залатое тваё дно</p>
<p>Я рукамі кратаў.</p>
<p> </p>
<p>Ну, а сёння павяло</p>
<p>На радкі паэта</p>
<p>(Не такое гэта зло,</p>
<p>Скажам па сакрэту!).</p>
<p> </p>
<p>Бо вясна-краса наўкол</p>
<p>Загуляла ліха...</p>
<p>...Пад кустом з бурундуком</p>
<p>Спіць бурундучыха...</p>
<p> </p>
<p>1947</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>