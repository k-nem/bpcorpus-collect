<div class="container">
<div class="book-utils">
<div id="qrcode"></div>
<a href="/Ales_Zvonak/Moj_sad.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1993 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Мой сад -->
<h2><a href="http://knihi.com/Ales_Zvonak/">Алесь Звонак</a></h2>
<h2>Мой сад</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я сад вырошчваў дваццаць пяць гадоў,</p>
<p>Я дрэўцу кожнаму быў сябрам-панібратам.</p>
<p>Піў чэрвеньскіх туманаў сырадой</p>
<p>І постаці ствалінак тонкіх кратаў.</p>
<p> </p>
<p>Расінка-кропля кожная была</p>
<p>Цудоўным дарам ад Пазнання Дрэва,</p>
<p>Дабра жывінкай, а не ядам Зла,</p>
<p>Слязінкай чыстай Непарочнай Дзевы,</p>
<p> </p>
<p>Чый вобраз, увасоблены у плоць,</p>
<p>Жыве, як памяць сэрца, і дагэтуль.</p>
<p>Я ж прагу помсты, крыўду, боль і злосць</p>
<p>Змяняў на долю прыкрую паэта.</p>
<p> </p>
<p>Цяпер збіраю райскія плады,</p>
<p>Каб мог адорваць тых, хто іх не мае.</p>
<p>Хай д'ябал-змей спакусы і брыды</p>
<p>Хапае душы тых, хто гнаны з рая.</p>
<p> </p>
<p>Я багаборству болей не служу,</p>
<p>Хоць дух нявер'я спадцішка цікуе.</p>
<p>Адно скажу — не перайду мяжу,</p>
<p>Дзе з царствам божым д'яблава мяжуе.</p>
<p> </p>
<p>Мой сад жыве. А разам з ім і я,</p>
<p>Хоць пад карой кладзецца круг чарговы</p>
<p>І доля ў нас у кожнага свая,—</p>
<p>Фінал адзін. І ён зусім не новы.</p>
<p> </p>
<p>1993</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>