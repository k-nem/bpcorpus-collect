<div class="container">
<div class="book-utils">
<div id="qrcode"></div>
<a href="/Ales_Zvonak/Dysal.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1991 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дышаль -->
<h2><a href="http://knihi.com/Ales_Zvonak/">Алесь Звонак</a></h2>
<h2>Дышаль</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Было й такое. Чорны след няславы,</p>
<p>Які здалёк па почырку відзён,</p>
<p>Засведчыў час крывавае расправы</p>
<p>Над лепшымі сынамі нашых дзён.</p>
<p> </p>
<p>Было й такое: драму Курапатаў</p>
<p>Спісаць хацелі на чужынскі рэйх,</p>
<p>Каб на чужых віну ускласці катаў</p>
<p>І тым прыкрыць свой сатанінскі грэх.</p>
<p> </p>
<p>Цяпер, калі ўсе поскудзі раскрыты,</p>
<p>Калі вяршыць гісторыя свой суд,</p>
<p>Відаць, як рэшткі зрынутай эліты</p>
<p>Ссякаюць пад сабой ратунку сук...</p>
<p> </p>
<p>І смех, і грэх, якім няма паўтору:</p>
<p>Хачу іду на суд, хачу — не йду!</p>
<p>Мяне ж сілком запхнулі ў «чорны воран»,</p>
<p>І не спытаў ніхто «хаў ду ю ду?».</p>
<p> </p>
<p>Затое так давалі ў хвост і ў грыву,</p>
<p>Што ў адзіночку мехам валаклі...</p>
<p>(Пракляты лёс грымасы строіць крыва,</p>
<p>Хоць ты ганьбуй яго, хоць ты хвалі!)</p>
<p> </p>
<p>Відаць, закон што дышаль, і павінен</p>
<p>Яго трымацца кожны, ды не я...</p>
<p>А зрэшты, гэта ўсё ў чужой краіне</p>
<p>І хата з краю, хоць і не мая!</p>
<p> </p>
<p>1991</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>