<div class="container">
<div class="book-utils">
<div id="qrcode"></div>
<a href="/Ales_Zvonak/U_dalinie_maucannia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1945 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: У даліне маўчання -->
<h2><a href="http://knihi.com/Ales_Zvonak/">Алесь Звонак</a></h2>
<h2>У даліне маўчання</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З высокае сопкі праз срэбраны пыл</p>
<p>Спускаўся я ноччу ў Даліну Маўчання.</p>
<p>Над светам трывожна гайсалі слупы</p>
<p>Вар’яцтвам Паўночнага Ззяння.</p>
<p> </p>
<p>Нібыта зямля патанула ў снягах</p>
<p>І рушыць шалёна Дарогаю Млечнай,</p>
<p>Страсаючы шэрані прывідны прах,</p>
<p>Крутою арбітай у немасці вечнай.</p>
<p> </p>
<p>Здавалася, ў свеце мы толькі ўдваіх:</p>
<p>Я, ўсімі забыты, й быццё нежывое.</p>
<p>Вось-вось ад зямлі адарвуся я ўміг,</p>
<p>Падхоплены сілаю той незямною...</p>
<p> </p>
<p>Ды цела не хоча пакінуць душа,</p>
<p>Не хоча ў прасцягу нямым растварыцца,</p>
<p>А прагне зямное з надземным змяшаць,</p>
<p>А прагне пабачыць рэальнасці рысы...</p>
<p> </p>
<p>У тым паядынку, напэўна б, знямог,</p>
<p>Ды Ззяннем Паўночным хтось выслаў дарогу:</p>
<p>І ўбачыў я ў мёртвай даліне дымок,</p>
<p>Што віўся ратункам з хібаркі убогай...</p>
<p> </p>
<p>1945</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>