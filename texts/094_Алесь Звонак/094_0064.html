<div class="container">
<div class="book-utils">
<div id="qrcode"></div>
<a href="/Ales_Zvonak/Bielarusy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1967 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Беларусы -->
<h2><a href="http://knihi.com/Ales_Zvonak/">Алесь Звонак</a></h2>
<h2>Беларусы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>А хто там ідзе, а хто там ідзе</p>
<p>У агромністай такой грамадзе?</p>
<p>— Беларусы.</p>
<p>А што яны нясуць на худых плячах,</p>
<p>На руках у крыві, на нагах у лапцях?</p>
<p>— Сваю крыўду.</p>
</div>
<div class="CLEAR"></div>
<p> </p>
<p class="sign">Янка купала</p>
<p>Над горадам вецер асенні гудзе,</p>
<p>Барвянай зарою займаецца дзень...</p>
<p>А хто там, а хто там, а хто там ідзе?</p>
<p>— Ідуць беларусы!</p>
<p> </p>
<p>Паўвека ўрачыста адмервае час</p>
<p>З той даты, калі пад сцягі Ільіча</p>
<p>У бой за свабоду плячо да пляча</p>
<p>пайшлі беларусы!</p>
<p> </p>
<p>І крыўду, што гнула людзей да зямлі,</p>
<p>Кастрычніцкім ветрам навекі змялі,</p>
<p>Каб з гэтай часіны назвацца маглі</p>
<p>людзьмі беларусы!</p>
<p> </p>
<p>А хто там ідзе ды ў такой грамадзе,</p>
<p>Хто песняй і меддзю аркестраў гудзе,</p>
<p>Дзе месца няма пі бядзе, ні нудзе?</p>
<p>— Сыны Беларусі!</p>
<p> </p>
<p>Устань жа, паэт, мудрым вокам зірні:</p>
<p>Ты сны аб Камуне трывожныя сніў,—</p>
<p>Ярчэюць яе залатыя агні</p>
<p>па ўсёй Беларусі!</p>
<p> </p>
<p>А хто там ідзе? Чуеш гучны адказ:</p>
<p>Ідзе шматмільённы рабочы клас,</p>
<p>Каму падуладны Наступнага час</p>
<p>зямлі беларускай!</p>
<p> </p>
<p>Ён шчасце нясе, а не крыўду з бядой,</p>
<p>На плошчы, на вуліцы сёл, гарадоў,</p>
<p>У кожны, асветлены радасцю дом</p>
<p>зямлі беларускай!</p>
<p> </p>
<p>А хто там ідзе з наднямонскіх нізін?</p>
<p>З-пад пушчаў палескіх,</p>
<p>наддзвінскіх раўнін?</p>
<p>Прапраўнук Скарыны? Заслонава сын?</p>
<p>— Народ Беларусі!</p>
<p> </p>
<p>Народ, што на бітву з фашызмам паўстаў,</p>
<p>Што меч грознай помсты высока трымаў,</p>
<p>Што мужна стаяў, што грудзьмі адстаяў</p>
<p>зямлю Беларусі!</p>
<p> </p>
<p>А хто там ідзе ў алым моры сцягоў?</p>
<p>Шахцёр? Нафтавік? Пакарыцель палёў?</p>
<p>Вучоны ці воін?</p>
<p>— Мільёны сыноў</p>
<p>зямлі беларускай!</p>
<p> </p>
<p>А хто начале тых мільёнаў ідзе?</p>
<p>Хто ў заўтрашні дзень іх да шчасця вядзе?</p>
<p>Як зваць тых нязломных і простых людзей?</p>
<p>— Іх зваць — камуністы!</p>
<p>1967</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>