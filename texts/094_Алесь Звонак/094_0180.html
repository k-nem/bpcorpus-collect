<div class="container">
<div class="book-utils">
<div id="qrcode"></div>
<a href="/Ales_Zvonak/Minskija_ahni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1961 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Мінскія агні -->
<h2><a href="http://knihi.com/Ales_Zvonak/">Алесь Звонак</a></h2>
<h2>Мінскія агні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Загараецца зоркамі вечар,</p>
<p>Дрэмлюць паркі ў нямой цішыні.</p>
<p>Мы выходзім з табой на сустрэчу,</p>
<p>Свецяць нам залатыя агні.</p>
<p>Нас прывеціць ласкава сталіца</p>
<p>Бляскам вуліц і шолахам ліп,</p>
<p>Сэрцу мілых сябровак абліччам</p>
<p>І дыханнем шчаслівай зямлі...</p>
<p> </p>
<p>Сябры, дарагія сябры,</p>
<p>Мы будзем далёка ці блізка,</p>
<p>Але не забудзем сустрэч вечары,</p>
<p>Агні залатыя над Мінскам.</p>
<p> </p>
<p>Мы праходзім да самага рання,</p>
<p>Покуль золак асветліць зямлю,</p>
<p>І паўторым сто раз на расстанні</p>
<p>Непаўторнае слова «люблю»...</p>
<p>А прачнецца наш горад любімы</p>
<p>І паклічуць да працы гудкі,—</p>
<p>Станем поплеч з сябрамі сваімі</p>
<p>Наша шчасце тварыць на вякі.</p>
<p> </p>
<p>Сябры, дарагія сябры,</p>
<p>Мы будзем далёка ці блізка,</p>
<p>Але не забудзем сустрэч вечары,</p>
<p>Агні залатыя над Мінскам.</p>
<p> </p>
<p>Пройдзе час, і кране цеплынёю</p>
<p>Нашы сэрцы чароўны ўспамін</p>
<p>Пра сустрэчы над ціхай ракою,</p>
<p>Пра асветлены зорамі Мінск.</p>
<p>Мы збяромся — сябры маладосці,</p>
<p>Як запаліць сталіца агні,</p>
<p>І паднімем заздраўныя тосты</p>
<p>За юнацтва шчаслівыя дні.</p>
<p> </p>
<p>Сябры, дарагія сябры,</p>
<p>Мы будзем далёка ці блізка,</p>
<p>Але не забудзем сустрэч вечары,</p>
<p>Агні залатыя над Мінскам.</p>
<p>1961</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>