<div class="container">
<div class="book-utils">
<div id="qrcode"></div>
<a href="/Ales_Zvonak/Pad_niebam_Pounacy_dalokaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1954 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пад небам Поўначы далёкай -->
<h2><a href="http://knihi.com/Ales_Zvonak/">Алесь Звонак</a></h2>
<h2>Пад небам Поўначы далёкай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пад небам Поўначы далёкай,</p>
<p>Сабраўшы скарб паходны свой,</p>
<p>Шукаў я светлыя вытокі</p>
<p>Крыніцы творчай і жывой.</p>
<p>Яе празрыстае струменне</p>
<p>Збягала з гор у ручаі.</p>
<p>Тут нараджалася натхненне</p>
<p>Нялёгкіх пошукаў маіх.</p>
<p>Ішла вясна, квітнелі сопкі,</p>
<p>Я піў смалістай хвоі дух,</p>
<p>У гушчары крычалі сойкі</p>
<p>І клікаў самку бурундук...</p>
<p>А над усім стаяла сонца,</p>
<p>Святло не гасла і ўначы.</p>
<p>Мы йшлі дарогаю бясконцай</p>
<p>Да верхавінаў Баханчы.</p>
<p>Стаўлялі белыя палаткі,</p>
<p>З галля складалі шалашы,</p>
<p>Шурфы капалі па распадках,</p>
<p>Па ўзгорках білі капушы.</p>
<p>Ад камарынага нашэсця</p>
<p>Палілі дымныя кастры.</p>
<p>Мы так жылі, пакуль, нарэшце,</p>
<p>Нам фарт знаходкі не дарыў.</p>
<p>Дзе вы, тых спраў жывыя сведкі,</p>
<p>Мае юнацкія гады?</p>
<p>Ў гарах далёкая разведка,</p>
<p>Начных кастроў гаркавы дым?</p>
<p>Міне пара завей калюжных,</p>
<p>Нідзе спакою не знайду.</p>
<p>Ізноў шукальнік валацужны</p>
<p>Знаёмай сцежкаю іду.</p>
<p>Цвіце ў лагчынах галубіка,</p>
<p>Марошка спее на імхах,</p>
<p>Краса тайгі — шыпшыннік дзікі</p>
<p>Пялёсткамі ўсцілае шлях...</p>
<p>Я тым прыгодам падарожным</p>
<p>Астатак дзён гатоў аддаць.</p>
<p>...Чакаць тады спакойна можна,</p>
<p>Калі няма чаго чакаць!</p>
<p> </p>
<p>1954</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>