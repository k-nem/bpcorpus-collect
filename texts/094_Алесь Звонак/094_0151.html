<div class="container">
<div class="book-utils">
<div id="qrcode"></div>
<a href="/Ales_Zvonak/Kamunisty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1971 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Камуністы -->
<h2><a href="http://knihi.com/Ales_Zvonak/">Алесь Звонак</a></h2>
<h2>Камуністы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гучных слоў не патрэбна.</p>
<p>Няхай прагучыць не ўрачыста</p>
<p>Дзелавая размова</p>
<p>спакойных руплівых людзей.</p>
<p>У нязведаны свет</p>
<p>пракладаюць шляхі камуністы,</p>
<p>І зямля ад вялікага зруху трывожна гудзе.</p>
<p> </p>
<p>Бой за шчасце людское</p>
<p>ідзе па гарачай планеце —</p>
<p>Камуністы наперадзе. Так павялося здаўна,</p>
<p>Калі бліснула першай маланкаю</p>
<p>першая ў свеце</p>
<p>За народнае шчасце</p>
<p>пад сцягам свабоды вайна.</p>
<p> </p>
<p>Гучных слоў не патрэбна.</p>
<p>У лічбах спакойнай размовы</p>
<p>Веліч планаў, як вежа,</p>
<p>расце да нязнаных яснот,</p>
<p>Бо жыве ў кожным з нас</p>
<p>Ільіча запаветнае слова,</p>
<p>Што вяло першы трактар</p>
<p>і першы вядзе лунаход.</p>
<p> </p>
<p>Гучных слоў не патрэбна.</p>
<p>Жывуць не для гучнае славы</p>
<p>Камуністы —</p>
<p>праходчыкі новых вышынь і глыбінь.</p>
<p>Хай грукочуць гады,</p>
<p>як на стыках цяжкія саставы.</p>
<p>Дні лятуць, як вятры</p>
<p>за абшыўкай касмічных кабін</p>
<p> </p>
<p>Чым вышэй наш уздым</p>
<p>на вяршыні дваццатага веку,</p>
<p>Чым далей між халодных сузор’яў</p>
<p>лятуць караблі,</p>
<p>Тым жывецца смялей, спакайней,</p>
<p>шчаслівей чалавеку,</p>
<p>Бо за шчасце людзей</p>
<p>бой вядуць камуністы зямлі.</p>
<p> </p>
<p>Вось і сёння са мной</p>
<p>па алеі геройскага Мінска</p>
<p>Ты прайдзі, мой сучаснік,</p>
<p>пагодлівым сонечным днём</p>
<p>Пакланіцца</p>
<p>суровай і мужнай красе абеліска,</p>
<p>Нахіліцца чалом</p>
<p>над нязгасным і Вечным агнём.</p>
<p> </p>
<p>Ты прайдзі да зялёнае хаткі</p>
<p>над Свіслаччу-рэчкай,</p>
<p>Скуль пачатак узяў</p>
<p>вечнай плыні нястрыманы рух.</p>
<p>Не, ніколі, ніколі</p>
<p>не кануць ні ў Лету, ні ў вечнасць</p>
<p>Тых імёны,</p>
<p>хто першы запалку падносіў к кастру.</p>
<p> </p>
<p>Тых імёны,</p>
<p>хто стаў да канца непахіснай скалою</p>
<p>Бараніць сваю маці</p>
<p>ад нечысці чорнай ганні,</p>
<p>Хто прыпаў да грудзей</p>
<p>яе кроўю палітага долу,</p>
<p>Хто застаўся ў адбымках</p>
<p>халоднай яго цішыні.</p>
<p> </p>
<p>Памяць строгая,</p>
<p>будзь спадарожнікам сэрца вячыстым!</p>
<p>Свежы вецер эпохі,</p>
<p>у нашыя ветразі дзьмі!</p>
<p>Ёсць адзін абавязак</p>
<p>і права адно ў камуніста:</p>
<p>У рабоце, ў бядзе, у баі</p>
<p>першым быць між людзьмі!</p>
<p> </p>
<p>Праз дрымучасць мінуўшчыны —</p>
<p>спадчыну цёмную веку,</p>
<p>Праз саваны і джунглі,</p>
<p>праз зарасні нетраў лясных</p>
<p>Пракладаюць у заўтрашні дзень</p>
<p>залатую прасеку</p>
<p>Камуністы пяці кантынентаў —</p>
<p>народа сыны.</p>
<p> </p>
<p>Трэба ўсюды паспець —</p>
<p>будзь то цэх ці прастор каласісты</p>
<p>Ці крывавых змаганняў далёкі рубеж</p>
<p>агнявы,</p>
<p>Бо жыве неспакоем</p>
<p>заўсёды душа камуніста,</p>
<p>Бо завешчан яму</p>
<p>ад Кастрычніка дух баявы.</p>
<p> </p>
<p>Гучных слоў не патрэбна.</p>
<p>Адолены шлях камяністы.</p>
<p>Гмах вялікіх здабыткаў</p>
<p>вышэй узлятае штодзень.</p>
<p>У нязведаны свет</p>
<p>пракладаюць шляхі камуністы,</p>
<p>І зямля ад вялікага зруху трывожна гудзе.</p>
<p>1971</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>