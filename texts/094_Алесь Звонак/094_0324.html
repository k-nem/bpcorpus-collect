<div class="container">
<div class="book-utils">
<div id="qrcode"></div>
<a href="/Ales_Zvonak/Calaviek_idzie_na_Pounac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1954 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Чалавек ідзе на Поўнач -->
<h2><a href="http://knihi.com/Ales_Zvonak/">Алесь Звонак</a></h2>
<h2>Чалавек ідзе на Поўнач</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Анямелі празрыстыя горныя рэкі</p>
<p>У крыштальных кальчугах лядовай шугі.</p>
<p>Журавоў адляцеўшых далёкае рэха</p>
<p>Праглынулі даўно маладыя снягі.</p>
<p> </p>
<p>Змоўк бульдозераў ляск па раскопаных поймах,</p>
<p>Драгі нема застылі ў метровым ільду.</p>
<p>Уступае ў правы запалярная поўнач,</p>
<p>Зграі белых завеяў за ёю ідуць.</p>
<p> </p>
<p>А жыццё не змаўкае. Ідуць рудакопы</p>
<p>На чарговую змену, на шахты, туды,</p>
<p>Дзе капры падымаюць над жэрламі сопак</p>
<p>Сотні, тысячы тон дарагое руды.</p>
<p> </p>
<p>Там на ўсіх гарызонтах у штрэках і лавах</p>
<p>Людзі злую прыроду за горла ўзялі.</p>
<p>І здабытая працай гарняцкая слава</p>
<p>З кожнай клеццю ляціць на паверхню зямлі.</p>
<p> </p>
<p>Ў неба высяцца конусы цёмных адвалаў,</p>
<p>Стрэлы стромяць увысь буравыя станкі.</p>
<p>Гэта мы на пачэсную вахту усталі —</p>
<p>Інжынеры, геолагі і гарнякі.</p>
<p> </p>
<p>І кладуцца наўсцяж мнагавёрстыя трасы</p>
<p>Паміж сопак крутых, паміж горных крыніц.</p>
<p>Колькі ўкладзена тут чалавечае працы,</p>
<p>Каб узняць над тайгою агні камяніц!</p>
<p> </p>
<p>І яны падымаюцца ў сівернай стыні,</p>
<p>Працінаюць туман электрычным святлом.</p>
<p>Гэта ў наступ найшлі на мярзлотаў цвярдыні</p>
<p>Нашых рук мазалі, аманіт і кайло!</p>
<p> </p>
<p>Чуеш? Ахнуў за сопкай далёкаю выбух,</p>
<p>Пракаціўся магутнага пошчаку гром,</p>
<p>І грамады пароды становяцца дыба,</p>
<p>З неба сыплюцца доўга каменным дажджом.</p>
<p> </p>
<p>І кідаецца прэч з перапуду сахаты,</p>
<p>І пясец мітусіцца, пачуўшы той гул,</p>
<p>І ўцякае ў гушчар бурундук зухаваты,</p>
<p>І згінаецца сланік зялёны ў дугу.</p>
<p> </p>
<p>Так. Суровая памяць не можа не помніць</p>
<p>Пра Галімы, Хету, Валькумей і Певек,</p>
<p>Пра гады, як у наступ на белую Поўнач</p>
<p>Наш, савецкі, ішоў чалавек!</p>
<p> </p>
<p>1954</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>