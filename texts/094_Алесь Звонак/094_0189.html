<div class="container">
<div class="book-utils">
<div id="qrcode"></div>
<a href="/Ales_Zvonak/Na_autastradzie_Minsk_-_Maskva.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1956 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На аўтастрадзе Мінск - Масква -->
<h2><a href="http://knihi.com/Ales_Zvonak/">Алесь Звонак</a></h2>
<h2>На аўтастрадзе Мінск - Масква</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>П. С. Малчанаву</p>
</div>
<div class="CLEAR"></div>
<p> </p>
<p>Між ліп, газонаў, светафораў,</p>
<p>З палону стройных камяніц</p>
<p>Машына рвецца на прасторы</p>
<p>Лясных цішынь, азёр, крыніц.</p>
<p> </p>
<p>Канец шырокаму праспекту.</p>
<p>Усход у дымчатым святле</p>
<p>Праменнем сонечнага спектра</p>
<p>Ламаецца ў вятровым шкле.</p>
<p> </p>
<p>На змену ўчорашнім трывогам,</p>
<p>Дзе час клапотамі спавіт,</p>
<p>Бяры ў палон мяне, дарога,</p>
<p>Чаруй мне вока, краявід!</p>
<p> </p>
<p>Дарога! Колькі ў ёй прынады!</p>
<p>Праз акіян жытоў, пшаніц</p>
<p>Канцы вялікай аўтастрады</p>
<p>Злучылі сэрцы дзвюх сталіц.</p>
<p> </p>
<p>Удод сакоча за кюветам,</p>
<p>Стракочуць конікі ў траве,</p>
<p>А ты імчышся супраць ветру</p>
<p>Насустрач сонцу і Маскве.</p>
<p> </p>
<p>Глядзіш: зялёнаю палянкай,</p>
<p>Дзе сонца п’е крышталь расы,</p>
<p>Ідуць вясёлыя смуглянкі</p>
<p>Непараўнальнае красы.</p>
<p> </p>
<p>Мы не ў даўгу у маладосці,—</p>
<p>Яна ў вачах, яна ў крыві,</p>
<p>Яна заве гасцінна ў госці:</p>
<p>Працуй, любі, твары, жыві!</p>
<p> </p>
<p>Яшчэ работы шмат на свеце,</p>
<p>Удачу стрэнем не адну,</p>
<p>Хоць час ідзе і стрэчны вецер</p>
<p>На скронях трэпле сівізну.</p>
<p> </p>
<p>І нас трапала дзікай проймай,—</p>
<p>Не ружы слала маладосць:</p>
<p>Сухар, патронную абойму,</p>
<p>Акоп і снег, агонь і дождж...</p>
<p> </p>
<p>Наш лёс не ведае спакою:</p>
<p>Тварыць, шукаць, нястомна йсці!</p>
<p>Не ўсё аднолькавага крою,</p>
<p>Што намі створана ў жыцці!</p>
<p> </p>
<p>Таму люблю разбег дарогі,</p>
<p>І спеў вятроў, і шум вясны...</p>
<p>...Хто не спытаў хоць раз трывогі,</p>
<p>Жыццю не ведае цаны!</p>
<p> </p>
<p>1956</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>