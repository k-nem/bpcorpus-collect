<div class="container">
<div class="book-utils">
<div id="qrcode"></div>
<a href="/Ales_Zvonak/Maladosc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1950 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Маладосць -->
<h2><a href="http://knihi.com/Ales_Zvonak/">Алесь Звонак</a></h2>
<h2>Маладосць</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Памахала белаю хусцінкай,</p>
<p>У дарогу доўгую праводзячы...</p>
<p>Дзе ты, дзе, знаёмая мясцінка,</p>
<p>Дружбакі, таварышы і родзічы?</p>
<p> </p>
<p>Павядуць гаворку колы з рэйкамі,</p>
<p>Пабягуць назад станіцы, станцыі,</p>
<p>Стане сонца высака над рэкамі,</p>
<p>Прыпадуць вятры да кручаў сланцавых.</p>
<p> </p>
<p>Стэп шырокі вынікне знянацку,</p>
<p>Паплыве міраж у сінім марыве...</p>
<p>О, пара шчаслівага юнацтва</p>
<p>З непаўторнай сонечнаю мараю!..</p>
<p> </p>
<p>Для яе зямля прыбрана ў шаты</p>
<p>У пахмурны дзень і зорнай поўначчу.</p>
<p>Камсамольцы ехалі на шахты</p>
<p>У нязнаны край суровай Поўначы.</p>
<p> </p>
<p>Час праходзіць. Маладосць мужнее.</p>
<p>Надыходзіць восень з журавінамі.</p>
<p>Дажынаюць сноп апошні жнеі</p>
<p>Дзесь далёка за гарамі сінімі.</p>
<p> </p>
<p>Дзесь далёка на праспектах Мінска</p>
<p>Ходзіць-бродзіць тая русакосая,</p>
<p>Што хлапцу ад самага дзяцінства</p>
<p>Стала самай лепшай і харошаю.</p>
<p> </p>
<p>Асыпае верасень марошку,</p>
<p>Залаціцца стромкая лістоўніца.</p>
<p>Ходзіць хлопец засмучоны трошку —</p>
<p>Дарагою думкай сэрца поўніцца.</p>
<p> </p>
<p>Прыйдзе час, і прыйдзе тваё шчасце,</p>
<p>Аб якім так многа марыў некалі!..</p>
<p>...Клець ляціць насустрач цёмнай шахце,</p>
<p>Ён праходзіць вулачкамі-штрэкамі.</p>
<p> </p>
<p>Грукацяць па штрэках ваганеткі,</p>
<p>Угару бягуць па тэрыконіку,</p>
<p>Да нябёс растуць адвалы-сведкі,</p>
<p>Камсамольскіх спраў жывыя помнікі.</p>
<p> </p>
<p>Вечар. Свята ў клубе. Дзень шахцёра.</p>
<p>Ён жа ў дружны круг зусім не рад ісці,</p>
<p>Бо не можа падзяліцца скора</p>
<p>Ён з табой сваёй высокай радасцю.</p>
<p> </p>
<p>Прыязджай жа з першым параходам!</p>
<p>Раніцой асенняю празрыстаю</p>
<p>Будзе ён чакаць цябе на сходнях,</p>
<p>Будзе ён чакаць цябе на прыстані.</p>
<p> </p>
<p>Ясны шлях. У светлыя азерцы</p>
<p>Паглядаюць стромкія лістоўніцы...</p>
<p>Гэта шчасце, калі сэрца з сэрцам</p>
<p>Дзень у дзень адною думкай поўніцца!</p>
<p> </p>
<p>1950</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>