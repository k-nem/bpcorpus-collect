<div class="container">
<div class="book-utils">
<div id="qrcode"></div>
<a href="/Ales_Zvonak/Bielaja_ptuska.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1945 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Белая птушка -->
<h2><a href="http://knihi.com/Ales_Zvonak/">Алесь Звонак</a></h2>
<h2>Белая птушка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Цемру страсаючы, ззяе</p>
<p>Дзень, што да сонца заве.</p>
<p>Белае пер’е губляе</p>
<p>Белая птушка завей.</p>
<p> </p>
<p>Неба —</p>
<p>бяздоннем глыбокім.</p>
<p>Радужны сонца залом.</p>
<p>Белая птушка здалёку</p>
<p>Белым махае крылом.</p>
<p> </p>
<p>Быццам бы ў снежную далеч</p>
<p>Клёкатам кліча мяне.</p>
<p>З горкай усмешкай і жалем</p>
<p>З вуснаў зрываецца «не».</p>
<p> </p>
<p>З месячных ніцяў саткана</p>
<p>Поўначы срэбная муць.</p>
<p>Сопак панурыя здані</p>
<p>Пільна мяне сцерагуць.</p>
<p> </p>
<p>І, схамянуўшыся раптам,</p>
<p>Шпарка бягу да акна.</p>
<p>Бачу, праз шыбіны-краты</p>
<p>Свеціцца</p>
<p>кропка адна.</p>
<p> </p>
<p>Гэта прымроіўся захад,</p>
<p>Родных мясцін краявід.</p>
<p>Даўні адкінуўшы закід,</p>
<p>Ім прысягаю ў любві.</p>
<p> </p>
<p>Хмаркі не стомяцца гушкаць</p>
<p>Месяца срэбны чаўнок.</p>
<p>Сніцца мне: Белая птушка</p>
<p>Крыллем махае здалёк...</p>
<p> </p>
<p>1945</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>