<div class="container">
<div class="book-utils">
<div id="qrcode"></div>
<a href="/Ales_Zvonak/Noc_Pad_suzorjami_Stazarau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1950 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ноч. Пад сузор’ямі Стажараў..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Ноч. Пад сузор’ямі Стажараў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ноч. Пад сузор’ямі Стажараў</p>
<p>Маўчыць зямля ў нямой цішы.</p>
<p>І дым таежнага пажару</p>
<p>Змяшаўся з горыччу душы.</p>
<p> </p>
<p>І вабіць ночы гэтай морак</p>
<p>Да берагоў далёкіх рэк,</p>
<p>Дзе ў грудзі непрыступных гораў</p>
<p>Ўразаецца упарты штрэк.</p>
<p> </p>
<p>Туды, дзе сіла чалавека</p>
<p>Перамагла цвярдынь зямлі,</p>
<p>Дзе людзі светлыя прасекі</p>
<p>Насустрач сонцу павялі,</p>
<p> </p>
<p>Туды, дзе я змагу адолець</p>
<p>Нямую сілу чар тваіх,</p>
<p>Дзе думкі вяжуць з нітак болю</p>
<p>Неразвівальныя страі.</p>
<p> </p>
<p>Ды злая сіла прыцягнення</p>
<p>К табе мацней усякіх чар,</p>
<p>Далёкі друг майго натхнення,</p>
<p>Мой спадарожнік даўніх мар!..</p>
<p> </p>
<p>Ноч. На другім канцы паўшар’я</p>
<p>Ты спіш, і поўначы навой</p>
<p>Вачмі халоднымі Стажараў</p>
<p>Бяздумна сон пільнуе твой...</p>
<p> </p>
<p>1950</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>