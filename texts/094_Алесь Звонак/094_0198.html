<div class="container">
<div class="book-utils">
<div id="qrcode"></div>
<a href="/Ales_Zvonak/Nas_partyja_viadzie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1959 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Нас партыя вядзе -->
<h2><a href="http://knihi.com/Ales_Zvonak/">Алесь Звонак</a></h2>
<h2>Нас партыя вядзе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сучаснікі мае,</p>
<p>Сябры ў жыцці і працы,</p>
<p>З кім дружбу, хлеб і соль</p>
<p>Дзялілі ўсе гады,</p>
<p>З кім да крутых вяршынь</p>
<p>Мы здолелі падняцца,—</p>
<p>Зірніце, дзень які</p>
<p>Сягоння малады!</p>
<p> </p>
<p>Паснулі дрэў рады</p>
<p>У срэбранай адзежы,</p>
<p>Ляціць крыштальны пух</p>
<p>З заінеўшых галін,</p>
<p>З усходу вецер дзьме</p>
<p>Такі празрысты й свежы —</p>
<p>Цудоўнае надвор’е</p>
<p>Сёння на зямлі!</p>
<p> </p>
<p>Ашаламіўшы свет</p>
<p>У зорачным суквецці</p>
<p>Стварэннем рук людскіх,</p>
<p>Планета чэрціць шлях!</p>
<p>І здзіўлена глядзіць</p>
<p>З надзеяй чалавецтва</p>
<p>На вежы і муры</p>
<p>Зубчастага Крамля.</p>
<p> </p>
<p>Усё, што ўчора нам</p>
<p>Здавалася нязвычным,</p>
<p>Рэальнасцю жывой</p>
<p>З лятункаў паўстае.</p>
<p>Якое шчасце знаць,</p>
<p>Што ў век камуністычны</p>
<p>Мы робім новы крок,</p>
<p>Сучаснікі мае!</p>
<p> </p>
<p>Усё, чым мы жывём,</p>
<p>Усё, чым мы багаты —</p>
<p>Лясы заводскіх труб,</p>
<p>Палёў зялёны шум,—</p>
<p>Нам партыя дала,</p>
<p>Рабочым і аратым,</p>
<p>Яна ўдыхнула ў нас</p>
<p>Гарачую душу!</p>
<p> </p>
<p>Нам партыя дала</p>
<p>Жывы і смелы розум,</p>
<p>І дум высокі ўзлёт,</p>
<p>І веліч ясных мэт,</p>
<p>І зброю, каб суняць</p>
<p>Варожую пагрозу,</p>
<p>І сілу, каб за мір</p>
<p>Змагаўся мірны свет!</p>
<p> </p>
<p>Нам партыя дала</p>
<p>Для будучыні крылы,</p>
<p>Вачам — арліны зрок,</p>
<p>Рукам — размах работ,</p>
<p>Вялікую любоў</p>
<p>У сэрцы пасяліла</p>
<p>К Радзіме, што павек</p>
<p>З’яднала ўвесь народ!</p>
<p> </p>
<p>Нас партыя вядзе</p>
<p>Удаль, дзе пунсавее</p>
<p>Світанне камунізма</p>
<p>Сонечным святлом...</p>
<p>Таму свой светлы лёс,</p>
<p>І ясныя надзеі,</p>
<p>І шчасце на зямлі</p>
<p>Мы партыяй завём!</p>
<p> </p>
<p>1959</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>