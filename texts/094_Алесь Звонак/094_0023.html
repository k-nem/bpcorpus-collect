<div class="container">
<div class="book-utils">
<div id="qrcode"></div>
<a href="/Ales_Zvonak/Kali_prauda_usie_heta.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1934 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Калі праўда ўсе гэта..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Калі праўда ўсе гэта..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі праўда усе гэта — вазьмі</p>
<p>Мае рукі ў свае далоні.</p>
<p>Між табою і мной хоць на міг</p>
<p>Шчырасць госцяй хай будзе сягоння.</p>
<p> </p>
<p>Ты пабачыш яе у вачах</p>
<p>Гэткіх самых, як мы, сустрэчных.</p>
<p>Напаўголасу словы гучаць</p>
<p>Аб звычайным, аб простым, аб вечным.</p>
<p> </p>
<p>Ты схавай іх у сэрцы сваім —</p>
<p>Памяць нашай юнацкай любові.</p>
<p>Гэтак хораша быць маладым,</p>
<p>Закаханым, шчаслівым, здаровым!</p>
<p> </p>
<p>Час сатрэ нават воблік твой,</p>
<p>Толькі момант такі не сатрэцца:</p>
<p>Ленінградскіх начэй хараство,</p>
<p>Ў цішыні перастукі двух сэрцаў...</p>
<p> </p>
<p>Калі ж ростань надыдзе, скажы,</p>
<p>Каб у шчырасці зніклі сумненні,</p>
<p>І як лепшы ўспамін зберажы</p>
<p>Найвастрэйшае гэта імгненне.</p>
<p> </p>
<p>1934</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>