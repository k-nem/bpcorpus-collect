<div class="container">
<div class="book-utils">
<div id="qrcode"></div>
<a href="/Ales_Zvonak/Dzie_projdzie_maladosc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1954 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дзе пройдзе маладосць -->
<h2><a href="http://knihi.com/Ales_Zvonak/">Алесь Звонак</a></h2>
<h2>Дзе пройдзе маладосць</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Далёкі бераг пеністага мора,</p>
<p>З шырынь паўночных сцюжныя вятры,</p>
<p>Кладзе вялікай ночы шэры морак</p>
<p>Сваю далонь на белыя шатры.</p>
<p> </p>
<p>А там,</p>
<p>дзе даль пазёмкаю дыміцца,</p>
<p>Губляючы уласныя сляды,</p>
<p>Блукае маладая аляніца,</p>
<p>Адбіўшыся ад роднай чарады.</p>
<p> </p>
<p>Пільнуе курапатку зыркі собаль</p>
<p>Ды песняй цішыні звіняць снягі,</p>
<p>На след заечы важнаю асобай</p>
<p>Ідзе пясец,</p>
<p>звужаючы кругі.</p>
<p> </p>
<p>Успалыхне залётная камета,</p>
<p>На міг праклаўшы ў небе срэбны шрам,</p>
<p>І ловіць зрок,</p>
<p>як добрую прыкмету,</p>
<p>Яе ў дарозе к новым берагам.</p>
<p> </p>
<p>Дарма вятроў раптоўныя набегі</p>
<p>На нас склікалі ліха і бяду,</p>
<p>Спынялі сон кароткага начлегу,</p>
<p>Ды не спынілі мужнасці хаду.</p>
<p> </p>
<p>Як старадаўніх дзён землепраходцы,</p>
<p>Мы пракладалі ў белых пустках шлях,</p>
<p>Бо там, дзе пройдуць ногі маладосці,</p>
<p>Дыхне жыццём і мёртвая зямля!</p>
<p> </p>
<p>1954</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>