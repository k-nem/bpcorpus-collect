<div class="container">
<div class="book-utils">
<div id="qrcode"></div>
<a href="/Ales_Zvonak/Staracieli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1949 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Старацелі -->
<h2><a href="http://knihi.com/Ales_Zvonak/">Алесь Звонак</a></h2>
<h2>Старацелі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хадзілі па следу звера,</p>
<p>Здабычу сваю шукалі,</p>
<p>На громам пасечаны бераг,</p>
<p>Маланкай пабітыя скалы.</p>
<p> </p>
<p>Над скрэсленым тварам вечара</p>
<p>Вісеў фіялетавы купал,</p>
<p>І з пасткі халоднага глетчара</p>
<p>Струменьчыкі біліся скупа.</p>
<p> </p>
<p>А вецер з душой непрыкаянай</p>
<p>Еў вочы прыгарам горкім,</p>
<p>І кедрык, задушаны камнем,</p>
<p>Туліўся на голым узгорку.</p>
<p> </p>
<p>Упартыя, сцежкай звярынай</p>
<p>Па краю зарослага кратэра</p>
<p>Спускаліся ў лона даліны</p>
<p>Крылатай надзеі старацелі.</p>
<p> </p>
<p>Звінелі сталёвыя кайлы,</p>
<p>Быў дзень, як хвіліна, кароткі...</p>
<p>Як сонца асколкі, ляжалі</p>
<p>На донцах бутар самародкі...</p>
<p> </p>
<p>І гордыя шчасцем удачы,</p>
<p>Знаходкаю гордыя плённай,</p>
<p>Лічылі, што лёс яе значыў</p>
<p>На лініях цёплай далоні...</p>
<p> </p>
<p>...Далёкія дні і падзеі</p>
<p>Так многа душы маёй значаць!</p>
<p>Я знаю: чакае надзея</p>
<p>Мяне з самародкам удачы...</p>
<p> </p>
<p>1949</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>