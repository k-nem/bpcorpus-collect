<div class="container">
<div class="book-utils">
<div id="qrcode"></div>
<a href="/Ales_Zvonak/Oda_ziemlarobu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1974 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ода земляробу -->
<h2><a href="http://knihi.com/Ales_Zvonak/">Алесь Звонак</a></h2>
<h2>Ода земляробу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На дол,</p>
<p>Яшчэ па-вераснёўску цёплы,</p>
<p>Хай сцеле восень туманоў сувой...</p>
<p>У шэпце кожнай дажджавое кроплі,</p>
<p>Зямля мая,</p>
<p>Мне чуцен голас твой!</p>
<p> </p>
<p>Ці ў зарапад,</p>
<p>Ці ў мокры пошум ветру,</p>
<p>Скрозь прозалаць таемнасці лясной,</p>
<p>Відаць,</p>
<p>Як праступае вобраз светлы</p>
<p>Красы непараўнальнае тваёй!</p>
<p> </p>
<p>Твой сон уяўны</p>
<p>Строкат мерны будзіць</p>
<p>Там, за узгоркам,</p>
<p>Дзе ляжыць папар...</p>
<p>Скажы, зямля мая,</p>
<p>Калі б не людзі,</p>
<p>Хіба б не спаў</p>
<p>Сном мёртвым твой абшар?!</p>
<p> </p>
<p>За твой давер</p>
<p>Хіба не шчодра плоціць</p>
<p>Той род,</p>
<p>Імя якому - ЗЕМЛЯРОБ?!</p>
<p>Хто ў потны прыпар</p>
<p>Або ў зябкай слоце</p>
<p>Ідзе у бой за кожны спелы сноп!</p>
<p> </p>
<p>Няшпаркіх дум яго</p>
<p>Увасабленне —</p>
<p>Бязмежных ніў</p>
<p>Залатаспелы плён,</p>
<p>Блакіт ільноў,</p>
<p>Садоў плоданашэнне,</p>
<p>Пераўтварэння</p>
<p>Велічны разгон!</p>
<p> </p>
<p>За дар,</p>
<p>Здабыты працаю няспыннай,—</p>
<p>За хлеб духмяны й цёплы</p>
<p>На стале,</p>
<p>Работны люд працоўнае краіны</p>
<p>Вам, земляробы,</p>
<p>Оду славы шле!</p>
<p> </p>
<p>Хвала і гонар</p>
<p>Вашаму умельству,</p>
<p>Рукам руплівым,</p>
<p>Хараству душы,</p>
<p>Вам, хто спасціг</p>
<p>Зямное чарадзейства,</p>
<p>Хто ўзняў наш век</p>
<p>Да ззяючых вышынь!</p>
<p> </p>
<p>Дабра і шчасця</p>
<p>Вам, зямныя людзі,—</p>
<p>Майстры жыцця,</p>
<p>Работнікі зямлі!</p>
<p>Няхай удача</p>
<p>З вамі ў дружбе будзе,</p>
<p>Хай працы вашай</p>
<p>Будзе плён вялік!</p>
<p>1974</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>