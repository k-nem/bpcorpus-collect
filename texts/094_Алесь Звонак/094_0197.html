<div class="container">
<div class="book-utils">
<div id="qrcode"></div>
<a href="/Ales_Zvonak/Nakdaun.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Накдаўн -->
<h2><a href="http://knihi.com/Ales_Zvonak/">Алесь Звонак</a></h2>
<h2>Накдаўн</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не загадаеш сэрцу: біцца годзе!</p>
<p>Руцэ не скажаш: не бяры пяра!</p>
<p>Халоднае развагі ціхаводдзем</p>
<p>Прыйшла маларухомая пара.</p>
<p> </p>
<p>Цяжар былых пакут сутуліць плечы,</p>
<p>Змрок беспрасвецця засцілае зрок,</p>
<p>Кастлявы прывід скрушнае галечы</p>
<p>Ужо паблізу, ўжо непадалёк.</p>
<p> </p>
<p>Паціху моўкнуць барды індустрыі,</p>
<p>Прагрэс аглоблі павярнуў назад,</p>
<p>Здань камунізму адвярнула выю,</p>
<p>Нам на пагляд адкрыўшы голы зад.</p>
<p> </p>
<p>Які груган на нас бяду наклікаў?</p>
<p>З якой пары сіпіць змяіны сык?</p>
<p>Учора мне па выраку сінкліта</p>
<p>Аблатку наляпілі на язык!<sup><a href="#footnote-1">3</a></sup></p>
<p> </p>
<p>Так. Век суровы жорстка нас габлюе,</p>
<p>Змяняе порстка звычкі, густ і смак.</p>
<p>Так міла ўбачыць на экране, як</p>
<p>Руку экзарху бальшавік цалуе...</p>
<p> </p>
<p>А так шкада нязбытных спадзяванняў</p>
<p>На стыкаванні блізкім двух вякоў,</p>
<p>Калі давер душы абрабаваны,</p>
<p>А светлы міф асуджаны на скон!</p>
<p> </p>
<p>Шкада, калі шчыгрынавая скура</p>
<p>Твайго быцця звужаецца штодзень,</p>
<p>Калі падзей аслеплая віхура</p>
<p>Да краху лад скалечаны вядзе!</p>
<p> </p>
<p>Шкада сысці ў нябыт расчараваным,</p>
<p>Згубіўшы веру ў ідэал святы,</p>
<p>Цана якому — дваццаць год выгнання,</p>
<p>Гібення ў нетрах вечнай мерзлаты...</p>
<p> </p>
<p>Але агонь любові ў кожнай клетцы</p>
<p>Жыве, і жыць яму не перастаць,</p>
<p>Перад якім не грэх аддана ўкленчыць</p>
<p>Як вернік перад вобразам Хрыста!</p>
<p>1.XIІ.93</p>
<div class="endnote-block">
<div class="footnote"><p><sup><a id="footnote-1">3</a></sup> Учора, 30.ХІ.93, беларускі парламент прагаласаваў супраць статуса беларускай мовы  як дзяржаўнай мовы рэспублікі, чым і паслаў мяне ў накдаўн.</p>
</div>
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>