<div class="container">
<div class="book-utils">
<div id="qrcode"></div>
<a href="/Ales_Zvonak/Mir_-_jamu_imia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1961 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Мір — яму імя -->
<h2><a href="http://knihi.com/Ales_Zvonak/">Алесь Звонак</a></h2>
<h2>Мір — яму імя</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Свет прыціх.</p>
<p>Ляціць да сонца дзіва</p>
<p>Нам на шчасце,</p>
<p>ворагам назло.</p>
<p>Самае праўдзівае</p>
<p>з праўдзівых</p>
<p>Слова</p>
<p>людзям сэрцы апякло.</p>
<p>Слова —</p>
<p>караценькае,</p>
<p>як выстрал,</p>
<p>Важкае —</p>
<p>як сотні тон свінца,</p>
<p>Яркае —</p>
<p>нібы маланкі іскра,</p>
<p>Цвёрдае —</p>
<p>нібы алмаз разца.</p>
<p>МІР — яму імя!</p>
<p>Па ўсёй планеце</p>
<p>Досвіткам</p>
<p>яму у вокнах днець.</p>
<p>Знайце, злыдні:</p>
<p>хто пасее вецер,—</p>
<p>Навальніцу грозную пажне!</p>
<p>Так сказаў народ</p>
<p>і гэтак будзе.</p>
<p>Мы на тым стаялі і стаім:</p>
<p>Не патрэбны войны</p>
<p>працы людзям,</p>
<p>Не патрэбен</p>
<p>бразгат зброі ім!</p>
<p>Ёсць хлусні распуснай</p>
<p>грань і мера.</p>
<p>Яшчэ раняць памяць</p>
<p>слёзы ўдоў.</p>
<p>Кангрэсмены,</p>
<p>ўрады і прэм’еры,</p>
<p>Скіньце</p>
<p>ідала вайны на дол!</p>
<p>Годзе</p>
<p>у прытонавых сутоннях</p>
<p>Плесці павуцінне</p>
<p>чорных змоў!</p>
<p>Людзі не дапусцяць</p>
<p>новай бойні,</p>
<p>Псоў рудых</p>
<p>не спусцяць з ланцугоў!</p>
<p>Сонца міру</p>
<p>свеціць ім у хаты,</p>
<p>Мірны дым</p>
<p>клубіцца з каміноў,</p>
<p>Хай хутчэй</p>
<p>пад музыку салдаты</p>
<p>З арміі</p>
<p>вяртаюцца дамоў!</p>
<p>Чорнай хмарай</p>
<p>хай не засціць межы</p>
<p>Цень злавесны</p>
<p>атамнай вайны!</p>
<p>Над зямлёй хай вее</p>
<p>вецер свежы,</p>
<p>Вецер міру,</p>
<p>працы і вясны!</p>
<p> </p>
<p>1961</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>