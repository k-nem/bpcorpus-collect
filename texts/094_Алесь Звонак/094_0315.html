<div class="container">
<div class="book-utils">
<div id="qrcode"></div>
<a href="/Ales_Zvonak/Filasaficnaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Філасафічнае -->
<h2><a href="http://knihi.com/Ales_Zvonak/">Алесь Звонак</a></h2>
<h2>Філасафічнае</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ёсць горкай праўды смак такі,</p>
<p>Відаць, душы патрэба:</p>
<p>Што б не спасцігла род людскі</p>
<p>Што ж, так яму і трэба!</p>
<p> </p>
<p>Той солі смак жыве вякі</p>
<p>Пад нашым шэрым небам:</p>
<p>Хто быў усім, той стаў нікім,—</p>
<p>Што ж, так яму і трэба!</p>
<p> </p>
<p>Той меў вышэйшую з пасад.</p>
<p>Сядзеў бы, рукі грэў бы...</p>
<p>Не! Лез вышэй. Далі пад зад,—</p>
<p>Што ж, так яму і трэба!</p>
<p> </p>
<p>Той махляваў і так, і сяк,</p>
<p>Усё ў свой бок падгрэбваў.</p>
<p>Быў багацей, цяпер — бядняк,—</p>
<p>Што ж, так яму і трэба!</p>
<p> </p>
<p>Той дабрадзей раздаў людзям</p>
<p>Усё да крошкі хлеба,</p>
<p>Цяпер галодны ходзіць сам,—</p>
<p>Што ж, так яму і трэба!</p>
<p> </p>
<p>Той асушыў паўнюткі гляк,</p>
<p>Меў сесці ў брычку Феба,</p>
<p>А сеў у лужыну, лайдак,—</p>
<p>Што ж, так яму і трэба!</p>
<p> </p>
<p>Не пакланяўся бард-пясняр</p>
<p>Ні золату, ні срэбру,</p>
<p>Ды страціў голас — божы дар...</p>
<p>Што ж, так яму і трэба!</p>
<p> </p>
<p>Юнак быў закаханы ў дым,</p>
<p>Жанчыны ж сэрца — рэбус:</p>
<p>Яна пабралася з другім...</p>
<p>Што ж, так таму і трэба!</p>
<p> </p>
<p>Герой лірычны наш спачын</p>
<p>Знайшоў у роднай глебе,—</p>
<p>Сябры ўздыхнулі на памін:</p>
<p>Што ж, так яму і трэба!</p>
<p> </p>
<p>1949—1993</p>
<p>Бурхала — Менск</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>