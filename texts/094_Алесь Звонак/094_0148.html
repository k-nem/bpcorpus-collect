<div class="container">
<div class="book-utils">
<div id="qrcode"></div>
<a href="/Ales_Zvonak/Kalyma.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1955 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Калыма -->
<h2><a href="http://knihi.com/Ales_Zvonak/">Алесь Звонак</a></h2>
<h2>Калыма</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мнагаводная красуня,</p>
<p>Плешчаш дзікім хараством!</p>
<p>Ад хрыбта Сунтар-Хаята</p>
<p>Праз парогі, ледалом,</p>
<p>Выгінаючыся станам</p>
<p>Між нізін, між горных стром</p>
<p>У абдымкі Акіяна</p>
<p>Ты імчышся напралом...</p>
<p> </p>
<p>Ой, ты, рэчка, мая рэчка</p>
<p>Ды з вадзіцай ледзяной,</p>
<p>Ледзь суняў я боль сардэчны,</p>
<p>Як ступіў на бераг твой!</p>
<p>Як стамлёны ўпаў на гальку,</p>
<p>Як набраў вадзіцы ў рот,</p>
<p>Як сцябаў, нібы нагайка,</p>
<p>Вецер сцюжны тых шырот...</p>
<p> </p>
<p>Прыгадаюць, можа, ўсплёскі,</p>
<p>Зыб сцюдзёнай той вады,</p>
<p>Як цягаў на баржы дошкі</p>
<p>Ноччу грузчык малады!..</p>
<p>Як праз горы, як праз долы</p>
<p>Песню ўсюды нёс з сабой,</p>
<p>Беларускія раздоллі</p>
<p>Памінаў у песні той...</p>
<p> </p>
<p>Як пасля ў мароз і спёку</p>
<p>Дзе з рыдлёўкай, дзе з кайлом</p>
<p>Абышоў твае прытокі</p>
<p>І распадкі ўсе суздром;</p>
<p>Як бурыў мярзлотны панцыр</p>
<p>З той гарняцкаю братвой,</p>
<p>Як струменіўся між пальцаў</p>
<p>Залаты пясочак твой!..</p>
<p> </p>
<p>Люд арцельны, прыісковы</p>
<p>Як навекі палюбіў,</p>
<p>Вершаваным добрым словам</p>
<p>Памянуць не пазабыў...</p>
<p>............................................................</p>
<p>Спіць рака, і спяць прытокі,</p>
<p>Ноч палярная плыве...</p>
<p>Край адважных, край далёкі,</p>
<p>Ты ў грудзях маіх жывеш!</p>
<p> </p>
<p>1955</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>