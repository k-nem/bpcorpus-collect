<div class="container">
<div class="book-utils">
<div id="qrcode"></div>
<a href="/Ales_Zvonak/Plyvuc_nad_polem_zuravy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1926 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Плывуць над полем журавы..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Плывуць над полем журавы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Плывуць над полем журавы</p>
<p>У далеч сінюю без краю...</p>
<p>І водбліск дня яшчэ жывы</p>
<p>Зарой вячэрняй дагарае.</p>
<p> </p>
<p>Плывуць... І след іх чарады</p>
<p>Знікае ў змроку чарнахмарным...</p>
<p>Вось так юнацкія гады</p>
<p>Сплылі, патрачаныя марна...</p>
<p> </p>
<p>Мне сон ружовы ваш знаём</p>
<p>І абуджэння буйны галас...</p>
<p>Юнацтва светлае маё,</p>
<p>Цябе даўно чакае сталасць!..</p>
<p> </p>
<p>Хоць і шкадую — дагарай,</p>
<p>Юнацтва ранак светлавокі!</p>
<p>Мой родны край, зялёны край</p>
<p>Чакае дзей і спраў высокіх!</p>
<p> </p>
<p>Хай жураўлінай чарадой</p>
<p>Гады плывуць між хмарак срэбных,</p>
<p>Праз пыл дарог, гушчар гадоў</p>
<p>Мы шлях у Заўтра працярэбім...</p>
<p> </p>
<p>1926</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>