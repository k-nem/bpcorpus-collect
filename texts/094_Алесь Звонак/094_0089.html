<div class="container">
<div class="book-utils">
<div id="qrcode"></div>
<a href="/Ales_Zvonak/Viasna_maladosci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1967 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вясна маладосці -->
<h2><a href="http://knihi.com/Ales_Zvonak/">Алесь Звонак</a></h2>
<h2>Вясна маладосці</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я чую ўсім сэрцам</p>
<p>прыход твой, жаданая госця,</p>
<p>Лаўлю тваю ўсмешку,</p>
<p>трымценне заранкі ў вачах,</p>
<p>Вясна аднаўлення,</p>
<p>вясна залатой маладосці,</p>
<p>З красою-касою,</p>
<p>з праменняў заплеценай проста,</p>
<p>На зграбных, нягнуткіх</p>
<p>пакатых дзявочых плячах!</p>
<p> </p>
<p>Уся ты ў абноўках,</p>
<p>сатканых з пярэстых вясёлак,</p>
<p>Ў маністах азёраў,</p>
<p>у стужках завілістых рэк,</p>
<p>Уся ў аксаміце,</p>
<p>што сцелецца рунню па долах,</p>
<p>З брывамі чарнявых бароў</p>
<p>і мігценнем павек</p>
<p>Ідзеш ты, як пава,—</p>
<p>і ўсё ажывае наўкола...</p>
<p> </p>
<p>Ідзеш —</p>
<p>і прыветна схіляе зялёнае вецце</p>
<p>Танклявых бярозак</p>
<p>крыху сарамяжлівы гурт,</p>
<p>І штосьці нашэптвае вербам</p>
<p>задуманы вецер,</p>
<p>І краскі вітаюць чмялёў барытонавы гуд,</p>
<p>І песня твая разлятаецца рэхам па свеце...</p>
<p> </p>
<p>Вясна маладосці!</p>
<p>На сонечна-сінім узмежку,</p>
<p>Як помнікі часу,</p>
<p>мы памяць аб тых збераглі,</p>
<p>Хто паў у баях,</p>
<p>хто прайшоў партызанскія сцежкі,</p>
<p>Каб ты маладою красуняй</p>
<p>прайшла па зямлі</p>
<p>Раздорваць</p>
<p>святлістага шчасця праменныя ўсмешкі!..</p>
<p> </p>
<p>Твой поступ спакойны</p>
<p>назад аніхто не паверне,</p>
<p>Хоць гул навальніц</p>
<p>далятае аднекуль з-за хмар,</p>
<p>Хоць зброяй пабразгвае хтось</p>
<p>ваяўнічы празмерна...</p>
<p>Растуць на зямлі веліканы</p>
<p>з драбнюткага зерня,</p>
<p>Паўвека назад,</p>
<p>што пасеяў народ-гаспадар!</p>
<p> </p>
<p>Вясна маладосці!</p>
<p>У крузе сяброўскім і цесным</p>
<p>Вітаюць цябе</p>
<p>і юнак і стары ветэран,</p>
<p>І ў гонар табе</p>
<p>узлятае арліная песня,</p>
<p>Зганяючы прэч</p>
<p>чорнай змовы атрутны туман,</p>
<p>Каб чыстым было над Радзімай</p>
<p>тваё паднябессе!</p>
<p> </p>
<p>1967</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>