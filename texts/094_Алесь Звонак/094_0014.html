<div class="container">
<div class="book-utils">
<div id="qrcode"></div>
<a href="/Ales_Zvonak/Haryc_tajha.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1949 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Гарыць тайга..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Гарыць тайга..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гарыць тайга. У сінім дыме</p>
<p>Здалёк паблісквае рака.</p>
<p>Над кедрачамі маладымі</p>
<p>Узнята полымя рука.</p>
<p> </p>
<p>Скрозь хмары дыму, як з туману,</p>
<p>Глядзіць барвяны сонца дыск,</p>
<p>І далятае пах смаляны</p>
<p>І чадны гар да нас сюды.</p>
<p> </p>
<p>Адбіць агонь цаной любою</p>
<p>Мы выйшлі ўсе да аднаго,</p>
<p>І кожны крок мы бралі з бою</p>
<p>У пекле чортавым яго.</p>
<p> </p>
<p>А ён змагаўся не на жарты,</p>
<p>Кідаў у твар удушша чад,</p>
<p>Пакуль пад націскам упартым</p>
<p>Не павярнуў ад нашых хат.</p>
<p> </p>
<p>І тлелі чорныя выгары</p>
<p>Там, дзе кіпеў гарачы бой,</p>
<p>І гул знішчальнага пажару</p>
<p>Ішоў далёкай стараной.</p>
<p> </p>
<p>Калі ж набраклай хмары вымя</p>
<p>Лінула дожджыкам густым,</p>
<p>Над кедрачамі маладымі</p>
<p>Яшчэ курыўся едкі дым.</p>
<p> </p>
<p>1949</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>