<div class="container">
<div class="book-utils">
<div id="qrcode"></div>
<a href="/Ales_Zvonak/Pietrusiu_Brouku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Петрусю Броўку -->
<h2><a href="http://knihi.com/Ales_Zvonak/">Алесь Звонак</a></h2>
<h2>Петрусю Броўку</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>О сіла часу! Хоць бы на хвіліну</p>
<p>Змог чалавек хаду тваю стрымаць,</p>
<p>І вечна юнай далечы вяршыні</p>
<p>Адкрыла б ты яму тады сама...</p>
<p> </p>
<p>Калі б... І ўсё ж скрозь тлум жыцця</p>
<p>зямнога</p>
<p>Ці раз прарвуцца даўніх пор вятры,</p>
<p>І хоць на міг саступіць час дарогу</p>
<p>Далёкай яве сонечнай пары.</p>
<p> </p>
<p>Тады ўспамін бярэ кірунак просты</p>
<p>Ў свет, дзе ўладарка — маладосць сама,</p>
<p>Дзе ёсць цяпло сапраўднага сяброўства,</p>
<p>Дзе месца чорнай зайздрасці няма;</p>
<p> </p>
<p>Дзе памяць сэрца светлым адвячоркам</p>
<p>Заслону год пражытых расхіне,—</p>
<p>І ты глядзіш з крутой Сафійскай горкі</p>
<p>На рух плытоў па ўзбуджанай Дзвіне...</p>
<p> </p>
<p>Якія воку бачыліся далі,</p>
<p>Святло надзей праз шэры вэлюм хмар,</p>
<p>Дзе ёсць усмешка светлая Купалы</p>
<p>І задуменны коласаўскі твар!..</p>
<p> </p>
<p>Дзе ёсць на грам удачы пуд няўдачы</p>
<p>І першы хлеб, зароблены радком,</p>
<p>Навекі сэрцу мілыя Ушачы,</p>
<p>І ласка маці, і бацькоўскі дом...</p>
<p> </p>
<p>...Плыты сплылі. Абрыўкі ж летуценняў</p>
<p>Праз пылу залацістага налёт</p>
<p>Праступяць часам хараством нятленным</p>
<p>Растопяць крохкі марнаслоўя лёд,</p>
<p> </p>
<p>Каб зноў плыла паэзіі паводка,</p>
<p>Дзе бліскаўка сапраўднага радка</p>
<p>Была найдаражэйшаю знаходкай</p>
<p>У трапяткіх ад радасці руках...</p>
<p> </p>
<p>О часу ўлада! Усё ў цябе так проста,</p>
<p>А паспрабуй твой лад пераінач!</p>
<p>Вось ты сыходзіш з Бруклінскага моста</p>
<p>Былым хлапцом аднекуль з-пад Ушач.</p>
<p> </p>
<p>Чужыя ветры кратаюць нясмела</p>
<p>Срабрысты пыл няшчаднай сівізны.</p>
<p>Ён мроіць: пахне вечар пахам спелым</p>
<p>Наддзвінскай той духмянай збажыны.</p>
<p> </p>
<p>Ён мроіць: звоняць чыстыя крынічкі,</p>
<p>Гамоняць дзівы-дзіўныя бары,</p>
<p>падаюць на дно азёраў знічкі,</p>
<p>Як жнівеньскае поўначы дары...</p>
<p> </p>
<p>Там родны дом, усё, што сэрцу міла,</p>
<p>Там цёплы подых росных берагоў...</p>
<p>І льецца ў песню голас мужнай сілы</p>
<p>Пад сінь нябёс айчыны дарагой...</p>
<p> </p>
<p>О песня сэрца! Ўсюды і заўсёды</p>
<p>Яна, як лёс, як неба ў светлы дзень,</p>
<p>Яна сяброўка ў горкі час нягоды,</p>
<p>У пору страт цяжкіх, у дні надзей...</p>
<p> </p>
<p>Яна, як сонца першы бляск над светам</p>
<p>Як першае любові пачуццё...</p>
<p>...Якое ўсё ж ткі шчасце быць паэтам,</p>
<p>Навекі закаханым у жыццё!</p>
<p> </p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>