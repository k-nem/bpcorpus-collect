<div class="container">
<div class="book-utils">
<div id="qrcode"></div>
<a href="/Ales_Zvonak/Na_pieravale.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1948 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На перавале -->
<h2><a href="http://knihi.com/Ales_Zvonak/">Алесь Звонак</a></h2>
<h2>На перавале</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На перавале вецер свішча,</p>
<p>А там далей, на даляглядзе,</p>
<p>На лета жоўтым папялішчы</p>
<p>Зямлю скупое сонца гладзіць.</p>
<p> </p>
<p>Гляджу зачараваным вокам</p>
<p>З высокай стромкае вяршыні,</p>
<p>Нібы шукаю дзён вытокі,</p>
<p>Заканамернасці прычыны...</p>
<p> </p>
<p>А ўнізе — шахты, ляск лябёдак,</p>
<p>Гул транспарцёраў, шум насосаў,</p>
<p>Адвалы горнае пароды</p>
<p>І галасоў рознагалоссе...</p>
<p> </p>
<p>Далёкіх выбухаў уздрыгі</p>
<p>Трасуць зямлі глухія норы,</p>
<p>Паўночных хмар сівыя крыгі</p>
<p>Плывуць спалохана за горы...</p>
<p> </p>
<p>Калішні край пустэльні белай,</p>
<p>Што ведаў толькі грому грукат,</p>
<p>Праз небыцця водападзелы</p>
<p>Жыццю прасцёр асілка рукі.</p>
<p> </p>
<p>Стыхій здзічэламу ігрышчу</p>
<p>Уладар зямлі гаворыць: годзе!</p>
<p>...Над лета жоўтым папялішчам</p>
<p>Скупое сонца нізка ходзіць.</p>
<p> </p>
<p>1948</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>