<div class="container">
<div class="book-utils">
<div id="qrcode"></div>
<a href="/Ales_Zvonak/Capajeu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1934 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Чапаеў -->
<h2><a href="http://knihi.com/Ales_Zvonak/">Алесь Звонак</a></h2>
<h2>Чапаеў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Кавылі шумяць былою славай</p>
<p>У шырокіх стэпах Прыуралля,</p>
<p>А па іх — налева і направа —</p>
<p>Красак незлічоныя каралі...</p>
<p> </p>
<p>А над імі пралягаюць годы,</p>
<p>Устаюць былыя летуценні,</p>
<p>Белая ўздымае свае воды,</p>
<p>І Урал грукоча па каменні,</p>
<p> </p>
<p>Скачуць тымі стэпамі казакі,</p>
<p>Колюць неба спічакамі пікі,</p>
<p>На Самару йдуць чэхаславакі,</p>
<p>Белыя палкі вядзе Дзянікін.</p>
<p> </p>
<p>А над імі коршуны лунаюць</p>
<p>Ды арлы драпежныя кругамі,</p>
<p>Кавылямі восень залатая</p>
<p>Сцелецца пад конскімі нагамі...</p>
<p> </p>
<p>І тады пад небам нашым сінім,</p>
<p>Пад барвянай восеньскай зарою</p>
<p>Зноў збіраюць даастачы сілы</p>
<p>Маладой рэспублікі героі.</p>
<p> </p>
<p>Па вялікіх роўніцах краіны</p>
<p>Баявыя ходзяць навальніцы,</p>
<p>Устаюць рабочыя дружыны,</p>
<p>Устаюць казачыя станіцы.</p>
<p> </p>
<p>Па гарах, лагчынах ды разлогах,</p>
<p>Па бяскрайняй той зямлі акрузе,</p>
<p>Па расійскіх вілістых дарогах</p>
<p>Іх вядзе ў баі таварыш Фрунзе.</p>
<p> </p>
<p>Не хадзіць далёка войскам белым</p>
<p>Б’е у лоб ліхія тыя зграі</p>
<p>Пад Уфой, Уральскам, Белебеем</p>
<p>Грозная дывізія Чапая.</p>
<p> </p>
<p>...Тых гадоў гарачыя старонкі</p>
<p>Памяць неўміручая гартае...</p>
<p>Ў кавылях гуляе вецер звонкі,</p>
<p>Ў полі ходзяць рупныя ратаі.</p>
<p> </p>
<p>Па дарогах {11а датых бягуць машыны —</p>
<p>Новых стэпаў дарагія госці,</p>
<p>Дзе над кустам дзікае шыпшыны</p>
<p>Братнія даўно сатлелі косці.</p>
<p> </p>
<p>Дзе калісь дарогамі крутымі</p>
<p>Баявая маладосць хадзіла,</p>
<p>Пралятаюць над краямі тымі</p>
<p>Самалётаў нашых эскадрыллі.</p>
<p> </p>
<p>Палівае стэпы дожджык бойкі</p>
<p>Ды шумяць высокія пшаніцы,</p>
<p>Дзе былі Сламіхінскія бойкі,</p>
<p>Ноч цяжкая Лбішчанскай станіцы.</p>
<p> </p>
<p>Дзе пад сонцам вострыя багнеты</p>
<p>Зіхацелі варанёнай сталлю,</p>
<p>Дзе уральскія тугія ветры</p>
<p>У вушах няпрошана свісталі.</p>
<p> </p>
<p>Падстаўляла кулям свае грудзі</p>
<p>Маладосць, на радасці скупая.</p>
<p>Дзе яшчэ раслі такія людзі,</p>
<p>Як Васіль Іванавіч Чапаеў?!</p>
<p> </p>
<p>Дні грымелі ў пораху і дыме,</p>
<p>Каб жыла Рэспубліка Саветаў,</p>
<p>Красавала днямі маладымі,</p>
<p>Сонцу усміхалася і свету.</p>
<p> </p>
<p>Вось затое ў часе не растане</p>
<p>Памяць, успамінамі скупая,</p>
<p>Пра такіх бясстрашных і адданых,</p>
<p>Як Васіль Іванавіч Чапаеў!</p>
<p> </p>
<p>1934</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>