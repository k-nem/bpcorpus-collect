<div class="container">
<div class="book-utils">
<div id="qrcode"></div>
<a href="/Ales_Zvonak/Karan.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Каран -->
<h2><a href="http://knihi.com/Ales_Zvonak/">Алесь Звонак</a></h2>
<h2>Каран</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У храме ўчарнелым, у сховішчах скарбаў іслама,</p>
<p>Дзе мякаццю лашчыць падэшвы насціл дываноў,</p>
<p>Дзе тхне неправетраным пахам свяшчэннага хламу,</p>
<p>Мула паказаў нам каран — помнік даўніх вякоў.</p>
<p> </p>
<p>Пажоўклы пергамент... Людское крыві акіяны</p>
<p>Праліты паволі каварных прарокаў тваіх</p>
<p>У стэпах Ірана, ў гарыстых краях Курдзістана,</p>
<p>Ў пясках аравійскіх, афганскіх цяснінах глухіх.</p>
<p> </p>
<p>О, дух рабаўласніцтва, ўкладзены ў вершы карана!</p>
<p>Пятлёй цемрашальства ты душыш зняможаны люд,</p>
<p>Ты зброю ўкладаеш у рукі разбойных душманаў,</p>
<p>Па волі алаха крывёй заліваеш зямлю!</p>
<p> </p>
<p>Я веру, што сонца на Ўсходзе нарэшце устане —</p>
<p>На дол упадзе цемрашальства скрываўлены склюд!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>