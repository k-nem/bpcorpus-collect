<div class="container">
<div class="book-utils">
<div id="qrcode"></div>
<a href="/Ales_Zvonak/Pavierka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Паверка -->
<h2><a href="http://knihi.com/Ales_Zvonak/">Алесь Звонак</a></h2>
<h2>Паверка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Старэем мы. Свой след кладзе няшчадны час</p>
<p>То попелам валос, то ценем пад вачамі.</p>
<p>Хачу свой век дажыць у часа на вачах</p>
<p>З адкрытаю душой, з нягнуткімі плячамі.</p>
<p> </p>
<p>Нялёгка караблю на вечны стаць прычал,</p>
<p>Прывычнаму страчаць шаленства хваль грудзямі.</p>
<p>Такім, пранёсшы груз нялёгкі на плячах,</p>
<p>Хачу ў страі стаяць байцом паміж байцамі.</p>
<p> </p>
<p>Калі пастроіць час — суровы камандзір —</p>
<p>Нас, радавых салдат, на страявой паверцы,</p>
<p>Як статут палявы гаворыць, пад ранжыр,</p>
<p> </p>
<p>І як на службе той спакон вякоў вядзецца,</p>
<p>Я стану, як заўжды, сярод байцоў за мір</p>
<p>Па закліку душы і па загаду сэрца!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>