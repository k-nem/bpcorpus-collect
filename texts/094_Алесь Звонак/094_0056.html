<div class="container">
<div class="book-utils">
<div id="qrcode"></div>
<a href="/Ales_Zvonak/Arlan.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1951 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Арлан -->
<h2><a href="http://knihi.com/Ales_Zvonak/">Алесь Звонак</a></h2>
<h2>Арлан</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Лунаў арлан над сопкай беласнежнай,</p>
<p>Дзе сонца, ў вочы блікамі б’ючы,</p>
<p>Сляпіла пільны зрок арліны.</p>
<p>Яго ўсё вабіў акіян бязмежны,</p>
<p>І бліскавіцы грозныя мячы.</p>
<p>І дзікія міжгорныя лагчыны.</p>
<p>І, ўзняўшыся да краю хмары срэбнай,</p>
<p>Ён крылле белае над светам распластаў,</p>
<p>Пільнуючы нядбайную здабычу.</p>
<p>А дзесьці там, між сланцаватых рэбраў,</p>
<p>Ля выемкі бясцэннага пласта</p>
<p>За ім сачыў здабытчык-паляўнічы.</p>
<p>І грымнуў стрэл.</p>
<p>І вось шпарчэй, чым камень,</p>
<p>Паў белакрылы на скалу арлан</p>
<p>З асколкам неба ў воку ашклянелым...</p>
<p>...І мне знаёма рызыка шуканняў</p>
<p>І самародкаў рэдкасны паклад,</p>
<p>І ўзлёт увысь,</p>
<p>і ў бездань крок нясмелы...</p>
<p>Адно нязменна: вечны рух наперад</p>
<p>І мараў раззалочаны спічак,</p>
<p>І радасць лёту думкі белакрылай...</p>
<p>Таму лаўлю жар-птушкі алай пер'е,</p>
<p>А сам нашу,</p>
<p>пакуль жывы, ў вачах</p>
<p>Асколак неба бацькаўшчыны мілай...</p>
<p> </p>
<p>1951</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>