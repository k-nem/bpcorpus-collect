<div class="container">
<div class="book-utils">
<div id="qrcode"></div>
<a href="/Ales_Zvonak/Zyvy_siarod_zyvych.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1970 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Жывы сярод жывых -->
<h2><a href="http://knihi.com/Ales_Zvonak/">Алесь Звонак</a></h2>
<h2>Жывы сярод жывых</h2>
<div style="height: 3rem"></div>
<!-- TOC_BEGIN -->
<a href="#chapter1">1</a><br/>
<a href="#chapter2">2</a><br/>
<a href="#chapter3">3</a><br/>
<a href="#chapter4">4</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1</h3>
<p>Вятроў павеўных з поўдня подых цёплы,</p>
<p>Уздых зямлі, абуджанай ад сну,</p>
<p>На залатых ствалах жывіцы кроплі,</p>
<p>Нібы вясны аздобы з бурштыну;</p>
<p> </p>
<p>Птушыны хор — лясоў рознагалоссе,</p>
<p>Гул крыгалому, раніц халадок,</p>
<p>Усё ў адну сімфонію злілося,</p>
<p>Усё сплялося у адзін клубок.</p>
<p> </p>
<p>Зямля гудзе. Зямля пяе ўрачыста,</p>
<p>Як песню песень гучны гімн жыццю.</p>
<p>Не дасць спачыну поступ той вячысты,</p>
<p>Не дасць дарогі памяць забыццю.</p>
<p> </p>
<p>Бо ён жыве жывы ў душы народа,</p>
<p>Не волат з казкі, а звычайны, свой,</p>
<p>Суздром зямны, надзелены ад роду</p>
<p>Арліным вокам, яснай галавой.</p>
<p> </p>
<p>Таму, прайшоўшы тракты крыжавыя</p>
<p>Праз прах і попел, едкі дым вайны,</p>
<p>Мы з ім гаворым, як з жывым жывыя,</p>
<p>У светлы поўдзень сотае вясны.</p>
<p> </p>
<p>І праз напевы — спевы веснавыя,</p>
<p>На міг спыніўшы неўтаймоўны час,</p>
<p>Мы чуем крокі Леніна жывыя,</p>
<p>Мы чуем родны голас Ільіча.</p>
<p> </p>
<p> </p>
<h3><a id="chapter2"></a>2</h3>
<p>Вось мы ідзём на ўскрайку катлавана</p>
<p>З табой, равеснік мой немалады,</p>
<p>Зірні: тут заўтра ўстануць веліканы</p>
<p>З бетону, шкла. І тыя гарады</p>
<p> </p>
<p>Заселіць густа племя маладое,</p>
<p>Што не гарэла ў вогнішчы вайны,</p>
<p>Што з першых дзён не зналася з бядою,</p>
<p>Што не насіла плям чужой віны.</p>
<p> </p>
<p>Яму жывецца весела, прасторна,</p>
<p>Яму глядзіцца смела ў далячынь</p>
<p>Ці то з крутых вяршынь высакагорных,</p>
<p>Ці то з палескіх пушчаў і нізін.</p>
<p> </p>
<p>І хтосьці з юных позірк мімалётны</p>
<p>Прыпыніць, можа, ўбачыўшы ў кутку</p>
<p>Музейны скарб — забытыя палотны:</p>
<p>Кубанку-шапку, маўзер на баку,</p>
<p> </p>
<p>Тачанак лёт, віхор у конскіх грывах,</p>
<p>Прабіты сцяг над конніцаю той,</p>
<p>Дзе ўсё — імпэт адзінага парыву,</p>
<p>Дзе ўсё — рашучы і астатні бой.</p>
<p> </p>
<p>Дзе мы праз дым, праз далі агнявыя,</p>
<p>Праз гучны кліч гарніста-трубача</p>
<p>Пачулі крокі Леніна жывыя,</p>
<p>Пачулі родны голас Ільіча.</p>
<p> </p>
<p> </p>
<h3><a id="chapter3"></a>3</h3>
<p>Свет цішыні не знаў яшчэ ніколі,</p>
<p>Нібы вулкан жывы, ракоча час.</p>
<p>Па ўсёй планеце бой вядзе за волю</p>
<p>Народ усіх краін, плямёнаў, рас.</p>
<p> </p>
<p>Гудзе зямля. І полымя напалму</p>
<p>Драконаў свой высоўвае язык</p>
<p>Сям-там, дзе цуд зямны — жывыя</p>
<p>пальмы —</p>
<p>Дзіцячы ловіць прадсмяротны крык.</p>
<p> </p>
<p>Ці там, дзе рве блакіт Міжземнамор’я</p>
<p>Атрутны дым разбойнае ганні,</p>
<p>Ці там, дзе Крыж паўднёвага сузор’я</p>
<p>Глядзіць, як тонуць астравы ў агні...</p>
<p> </p>
<p>Але стаіць, нібы уцёс, Гавана,</p>
<p>І ўзняў В’етнам высока алы сцяг,</p>
<p>І дзень ірдзее над далінай Збанаў,</p>
<p>І спяць тайфуны ў зарасцях трысця.</p>
<p> </p>
<p>Дарма трасе падземны гул Неваду,</p>
<p>Дарма рве нетры скуты вадарод,</p>
<p>Зямля гудзе — ніхто не дасць ёй рады,</p>
<p>Ні бог, ні цар; адзін герой — народ!</p>
<p> </p>
<p>І дзе б ні ўзняў ён роты баявыя,</p>
<p>І дзе б ён бой апошні ні пачаў,—</p>
<p>Ён чуе крокі Леніна жывыя,</p>
<p>Ён чуе родны голас Ільіча.</p>
<p> </p>
<p> </p>
<h3><a id="chapter4"></a>4</h3>
<p>Шырокі свет. Даль тоне ў дымцы сіняй.</p>
<p>Свой ясны твар падставіўшы вятрам,</p>
<p>Усмешку шле краса зямлі — Расія,</p>
<p>З касою русай большая сястра.</p>
<p> </p>
<p>А там, дзе стэн у марыве дыміцца,</p>
<p>Абвіўшы стан істужкаю Дняпра,</p>
<p>Плячо ў плячо з малодшаю сястрыцай</p>
<p>Ідзе Ўкраіна — родная сястра.</p>
<p> </p>
<p>Тры маладзіцы, тры сястры-славянкі,</p>
<p>У крузе ўсіх дванаццаці братоў,</p>
<p>Яны ідуць шчасліва сінім ранкам</p>
<p>Да вышыні няскораных хрыбтоў.</p>
<p> </p>
<p>Вядзе іх той, хто парадніў навечна,</p>
<p>Хто іх з’яднаў у дружную сям’ю,</p>
<p>Той, перад кім схіляе чалавецтва</p>
<p>У знак павагі галаву сваю.</p>
<p> </p>
<p>Той, перад кім раскрыты нашы сэрцы,</p>
<p>З кім кожны дзень мы раімся ва ўсім,</p>
<p>Хто сам, прайшоўшы цераз грань</p>
<p>бяссмерця,</p>
<p>Напрамак верны паказаў жывым.</p>
<p> </p>
<p>Таму ў дні свят і ў будні баявыя</p>
<p>Па ім звяраем мы заўжды свой час,</p>
<p>Бо чуем крокі Леніна жывыя,</p>
<p>Бо чуем родны голас Ільіча!</p>
<p>1970</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>