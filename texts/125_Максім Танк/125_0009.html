<div class="container">
<div class="book-utils">
<div id="qrcode"></div>
<a href="/Maksim_Tank/Ivan-dy-Marja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Танк -->
<!-- HEADER_FIELD CreationYear: 06.07.1945 -->
<!-- HEADER_FIELD FirstPublicationYear: 1945 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Іван-ды-Мар'я -->
<h2><a href="http://knihi.com/Maksim_Tank/">Максім Танк</a></h2>
<h2>Іван-ды-Мар'я</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Даўно калісьці, вясновым ранкам,</p>
<p>З далінаў Нёмна</p>
<p>Крыжацкі комтур да прускіх замкаў</p>
<p>Гнаў шмат палонных.</p>
<p> </p>
<p>Былі між імі хлапец з дзяўчынай -</p>
<p>(Іх скутых гналі),</p>
<p>Іван ды Мар'я ў сваёй краіне</p>
<p>Іх людзі звалі.</p>
<p> </p>
<p>Калі пад вечар абоз праходзіў</p>
<p>Мяжу-граніцу,</p>
<p>Калі знікалі ўдалі, на ўсходзе,</p>
<p>Бары, крыніцы, -</p>
<p> </p>
<p>«Далей не ў сілах ісці, каханы, -</p>
<p>Сказала Мар'я, -</p>
<p>Ісці ад родных дубоў, палянаў,</p>
<p>Ад зор і хмар'я».</p>
<p> </p>
<p>Іван сказаў ёй: «Даўно пара нам</p>
<p>Спытаці шчасця,</p>
<p>Чым жыць і гінуць век у кайданах,</p>
<p>Лепш вольным пасці...»</p>
<p> </p>
<p>Начной парою, глухой гадзінай</p>
<p>Юнак адважны,</p>
<p>Здабыўшы зброю, з сваёй дзяўчынай</p>
<p>Уцёк з-пад стражы.</p>
<p> </p>
<p>Калі ж дазнаўся аб гэтым вораг, -</p>
<p>Хутчэй шляхамі</p>
<p>Услед пагнаўся праз нівы, горы</p>
<p>За бегляцамі.</p>
<p> </p>
<p>Тры дні няспынна пагонь ляцела,</p>
<p>І каля Нёмна</p>
<p>Хлапца з дзяўчынай дагналі стрэлы</p>
<p>У полі роўным.</p>
<p> </p>
<p>Дагналі стрэлы, ды не дагнала</p>
<p>Іх смерць-няволя, -</p>
<p>Дзе кроў іх пала, закрасавала</p>
<p>Там кветка ў полі.</p>
<p> </p>
<p>І сёння ўсюды, каля стажар'яў,</p>
<p>Па белым свеце</p>
<p>Легенду-кветку - Іван-ды-Мар'я</p>
<p>Калыша вецер.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>