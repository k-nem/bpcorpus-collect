<div class="container">
<div class="book-utils">
<div id="qrcode"></div>
<a href="/Maksim_Tank/Spatkannie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Танк -->
<!-- HEADER_FIELD CreationYear: 1936 -->
<!-- HEADER_FIELD FirstPublicationYear: 1936 -->
<!-- HEADER_FIELD SectionAuthor: Вершы -->
<!-- HEADER_FIELD Source: http://www.rv-blr.com/vershu/view/953 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Спатканьне -->
<!-- HEADER_FIELD Uploaded: 2011-08-11T08:10:00Z -->
<!-- HEADER_FIELD Year: 1936 -->
<h2><a href="http://knihi.com/Maksim_Tank/">Максім Танк</a></h2>
<h2>Спатканьне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>– Ну што ж, кажы, што ў вас чуваць? –</p>
<p>Пачаў стары пра сенажаць,</p>
<p>Успомніў жыта і авёс...</p>
<p>А вочы... мокрыя ад сьлёз...</p>
<p>А потым я загаварыў:</p>
<p>– Нічога, год я перажыў.</p>
<p>Ды не адзін – сядзіць нас шмат, –</p>
<p>Прывыклі трохі і да крат...</p>
<p>Ну, як там мама і сястра?</p>
<p>Пара ўжо на зіму араць.</p>
<p>I як там кратаецца дзед?</p>
<p>Ім занясі ад нас прывет!</p>
<p>– Нічога, мы-то жыць жывём, –</p>
<p>Вось ты тут сохнеш за муром...</p>
<p>Я ў торбе сухароў прынёс, –</p>
<p>А вочы мокрыя ад сьлёз...</p>
<p>– Ня плач! Мы вернемся вясной</p>
<p>I ў поле выйдзем грамадой,</p>
<p>Сустрэнем новы ўсход зары, –</p>
<p>Ня плач і не бядуй, стары!</p>
<p>Вясною сьветлаю з-за крат</p>
<p>Зь сяўнёю, поўнаю зярнят,</p>
<p>Нас выйдзе шмат, як цёмны бор,</p>
<p>На скібы чорныя разор...</p>
<p>Стары, я знаю, верыць мне</p>
<p>I сам гаворыць аб вясьне,</p>
<p>Здаецца, падужэў, падрос,</p>
<p>Хоць вочы мокрыя ад сьлёз...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: http://www.rv-blr.com/vershu/view/953<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>