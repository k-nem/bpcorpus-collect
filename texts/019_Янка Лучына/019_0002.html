<div class="container">
<div class="book-utils">
<div id="qrcode"></div>
<a href="/Janka_Lucyna/Rodnaj_staroncy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Лучына -->
<!-- HEADER_FIELD CreationYear: 1891 -->
<!-- HEADER_FIELD FirstPublicationYear: 1891 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Роднай старонцы -->
<h2><a href="http://knihi.com/Janka_Lucyna/">Янка Лучына</a></h2>
<h2>Роднай старонцы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты параскінулась лесам, балотамі,</p>
<p>Выдмай пясчанай, неураджайнаю,</p>
<p>Маці-зямліца, і умалотамі</p>
<p>Хлеба нам мерку не даш звычайную.</p>
<p>А сын твой, беднаю адзет сярмягаю,</p>
<p>З лыка пляцёныя лапці абуўшы,</p>
<p>Едзе драбінамі ці калымагаю,</p>
<p>Конем, што цягне, як бы заснуўшы...</p>
<p>Усё ў табе бедна. Часта заплача</p>
<p>Мужык-араты дзеля злой долі,</p>
<p>Цяжка працуючы. Ён жа, аднача,</p>
<p>З табой расстацца не жджэ ніколі.</p>
<p>I непрыглядную хату з пажыткамі,</p>
<p>I поле скупое, выган без пашы</p>
<p>Мы, апрануўшыся старымі світкамі,</p>
<p>Любім і цэнім − бо яны нашы.</p>
<p>Дасць Бог, крывавым потам аратаму</p>
<p>Здабрыць пясчану зямліцу здарыцца,</p>
<p>Быць добра сытаму, хоць не багатаму,</p>
<p>А дзеля празніка і чарка нам зварыцца.</p>
<p>Сонца навукі скрозь хмары цёмныя</p>
<p>Прагляне ясна над нашай ніваю,</p>
<p>I будуць жыці дзеткі патомныя</p>
<p>Добраю доляй − доляй шчасліваю!..</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>