<div class="container">
<div class="book-utils">
<div id="qrcode"></div>
<a href="/Ciska_Hartny/Daradcykam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1917 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дарадчыкам -->
<h2><a href="http://knihi.com/Ciska_Hartny/">Цішка Гартны</a></h2>
<h2>Дарадчыкам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вы ўсе кажаце мне,</p>
<p>Што маёй старане</p>
<p>Няма сэнсу сабе дабівацца</p>
<p>Лепшых шчасных дзянькоў</p>
<p>Для вялікіх збудоў,</p>
<p>Каб з краямі другімі зраўняцца;</p>
<p> </p>
<p>Што мая старана</p>
<p>Ўжо не ўстане ад сна,</p>
<p>Які лёс на яе ўспеў накласці</p>
<p>І з якога не ўстаць</p>
<p>І не зможа паўстаць</p>
<p>Да святлейшае долі, да шчасця...</p>
<p> </p>
<p>О, чакайце, браты!</p>
<p>На размоў ваш пусты</p>
<p>Вам краіна ўсячутна адкажа,</p>
<p>Як на шчасце, на бой</p>
<p>Ўміг вялікай гурбой</p>
<p>Яна люд свой збуджоны знаража,</p>
<p> </p>
<p>Паглядзіце тады,</p>
<p>Які ён малады,</p>
<p>Колькі сілы магутнае мае;</p>
<p>І што зробіць яна,</p>
<p>Абудзіўшысь ад сна,</p>
<p>Як яе воля-свет разгайдае.</p>
<p> </p>
<p>Не, не верце сабе!</p>
<p>Нам не нікнуць ў журбе,</p>
<p>Гледзючы на свой край доўгаспаўшы.</p>
<p>Дык не думайце, не,—</p>
<p>Што ўжо ён не ўскрасне,</p>
<p>Што ён мёртвы й навекі прапаўшы,</p>
<p> </p>
<p>Сон пануе не век,—</p>
<p>Старана й чалавек</p>
<p>Так жа сама не век спачываюць,</p>
<p>Надыходзе чарод,</p>
<p>Устае край, народ,</p>
<p>Як вясною палі ажываюць.</p>
<p> </p>
<p>Вось вясну перажыць</p>
<p>Ўсім краям належыць</p>
<p>Пад няўхільным прыроды прымусам.</p>
<p>Адным збыўся ўжо час,</p>
<p>Цяпер чэрга да нас...</p>
<p>Надыходзе вясна к беларусам!</p>
<p> </p>
<p>1917</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>