<div class="container">
<div class="book-utils">
<div id="qrcode"></div>
<a href="/Ciska_Hartny/U_darozie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1910 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1915 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У дарозе -->
<h2><a href="http://knihi.com/Ciska_Hartny/">Цішка Гартны</a></h2>
<h2>У дарозе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ў небе зоры міргаюць, гараць</p>
<p>Ды зіяе яскравага месяца круг,</p>
<p>Дзе-нідзе кучкі хмарак вісяць,</p>
<p>То сабраўшыся ў колка,</p>
<p>То звіўшысь ў ланцуг.</p>
<p> </p>
<p>Паміж лесу расцёгся туман,</p>
<p>Нібы спушчаны з неба дыван.</p>
<p> </p>
<p>Між шырокіх зялёных палёў</p>
<p>Ў’ецца вёрткая вузкая сцежачка-пуць,</p>
<p>Праз лясы каля гор ды равоў</p>
<p>Коні зважна па ёй дробнай рыссю бягуць.</p>
<p> </p>
<p>І ў спакойным прасторы кругом</p>
<p>Чуцен водгалас рэзвенькіх бом.</p>
<p> </p>
<p>У баку дзесь траскоча дзяргач,</p>
<p>Ды цвыркунчыка рэзкая рэч трапаціць...</p>
<p>«Но, малыя! старайцеся ўскач!»</p>
<p>Паганяючы коні, рамізнік крычыць.</p>
<p> </p>
<p>«Паспяшайце старанна, гэй, гэй,</p>
<p>Каб да месца даехаць хутчэй!»</p>
<p> </p>
<p>І ахвотныя коні спяшаць,</p>
<p>Чым хутчэй ды праворней ляцець ды ляцець...</p>
<p>І ўваччу маім нівы мігцяць,</p>
<p>Ды вятрыска супроцьны паціхеньку дзьмець!</p>
<p> </p>
<p>«Гэй, запой што, фурман, для мяне,</p>
<p>Каб ды спаць не хацелася мне!»</p>
<p> </p>
<p>Фурману я паціхай шапчу</p>
<p>І чакаю спявання на гэта ў адказ,</p>
<p>Прытаіўшыся, чутка маўчу,</p>
<p>І вось чую, пяе: «Не апошні я раз</p>
<p> </p>
<p>Цябе бачыў, радзімая, там!..»</p>
<p>Яму ж рэха ўтуруе: га-ам!</p>
<p> </p>
<p>І так лёгка на возе сядзець</p>
<p>Пад вясёлыя песні рамізніка й бом</p>
<p>Ды удаль за дарожкай глядзець</p>
<p>Пад чароўным нябесным ў агнёх дываном,</p>
<p> </p>
<p>Паглядаці, як коні бягуць</p>
<p>У сівую туманную пуць!..</p>
<p> </p>
<p>Магілёў, 1910</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>