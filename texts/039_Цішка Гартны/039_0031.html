<div class="container">
<div class="book-utils">
<div id="qrcode"></div>
<a href="/Ciska_Hartny/Adviacorkam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 01.01.1924 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1924 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Адвячоркам -->
<h2><a href="http://knihi.com/Ciska_Hartny/">Цішка Гартны</a></h2>
<h2>Адвячоркам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Люблю сачыць, як дзень пагодлівы канае</p>
<p>І шэрасць лёгкая над горадам шумлівым</p>
<p>Памерна ў вуліцы глыбокія спадае,</p>
<p>А над мурамі вісне дымам сівым.</p>
<p> </p>
<p>Паветра ціхае паволі рэдне, стыне,</p>
<p>Выразней рэха гулкае ўтуруе:</p>
<p>Гудок фабрычны свіст зацяжны строма кіне,</p>
<p>Й працоўных натаўп рэзва, шумна зашнуруе.</p>
<p> </p>
<p>Драты, што сеткамі крыжуюць вулкі, пляцы,</p>
<p>Губляюць ніткі доўгія ў прысценных ценях,</p>
<p>І пэнт нядаўны пільнай творчай дзеннай працы</p>
<p>Прымоўкне, стуліцца ў каменных цесных сценах.</p>
<p> </p>
<p>Настрэчу ж месяцу блядному й зорак кучы</p>
<p>Агні электрыкі вакол з акон, з ліхтарань</p>
<p>Паднімуць ўверх прамень сярэбраны, бліскучы,</p>
<p>І зыкі выцісне дзяўчына на гітары...</p>
<p> </p>
<p>Крыху пазней — і скрозь жыццё, як дым, знікае</p>
<p>Адно з куткоў пачуеш парак шэпт шчаслівы...</p>
<p>Люблю сачыць, як дзень над горадам канае,</p>
<p>Лятучы ціха к небу дымам лёгкім, сівым!</p>
<p> </p>
<p>1/І-1924</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>