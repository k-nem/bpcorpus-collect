<div class="container">
<div class="book-utils">
<div id="qrcode"></div>
<a href="/Ciska_Hartny/Novaja_chatka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1913 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Новая хатка -->
<h2><a href="http://knihi.com/Ciska_Hartny/">Цішка Гартны</a></h2>
<h2>Новая хатка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Будуйце, майстрове, будуйце хутчэй,</p>
<p>Вы гэтую новую хатку,</p>
<p>Цярпліва кладзеце фундамент мацней.</p>
<p>Хоць цяжка бывае спачатку,</p>
<p> </p>
<p>Аднак не сумуйце і ўсе грамадой</p>
<p>Пры песні зычлівай, вясёлай,</p>
<p>Майструйце паважна сцяну за сцяной,</p>
<p>Ўзнімайце іх вышай, ўсё вышай ад долу.</p>
<p> </p>
<p>Сукі, крывізну абсякайце нашчэнт,</p>
<p>Хай шчыльна майструецца кладка,</p>
<p>І моцнаю будзе, як моцны цэмент,</p>
<p>Нам гэтая новая хатка.</p>
<p> </p>
<p>А ў хатцы у новай так люба пажыць,</p>
<p>У вокны яе паглядзецца!</p>
<p>Святло, што ад сонца ў яе забяжыць,</p>
<p>Утомленым сэрцам нап’ецца.</p>
<p> </p>
<p>І соладам хмельным пяройдзе нутром</p>
<p>Ажыўшая мара-загадка.</p>
<p>Будуйце, майстрове, сцяну за сцяной —</p>
<p>Будуйце вы новую хатку.</p>
<p> </p>
<p>Фундаменту ў меру прарыты равы,</p>
<p>На камені ляжа падруба.</p>
<p>Глядзеце на вытвар, што строіце вы,</p>
<p>Дзівуйцеся толькі, як люба!</p>
<p> </p>
<p>За дзень, за другі і чатыры акны</p>
<p>Бадай ужо будуць гатовы,</p>
<p>І толькі рабеце, каб шырай яны</p>
<p>Раздаты былі пры аснове.</p>
<p> </p>
<p>Каб новая хатка вясельшай была,</p>
<p>Каб променю буйныя шматы</p>
<p>Жывільнага сонца, святога цяпла,</p>
<p>Ліліся жароламі ў хату.</p>
<p> </p>
<p>Ды кроквы, майстрове, ўздымайце вышэй,</p>
<p>Дугою, загнутаю строма,</p>
<p>Каб кроплі сцякалі навальных дажджэй,</p>
<p>Ў страсе не псавалі б саломы.</p>
<p> </p>
<p>Гэй, праўда, майстрове, павінны вы знаць</p>
<p>Будову ў канец ад пачатку.</p>
<p>Не раз ужо вам давялося стаўляць</p>
<p>Хлявы і гуменцы ды хаткі.</p>
<p> </p>
<p>Будуйце ж па знанню, будуйце, майстры.</p>
<p>Паважна стварайце, старэнна,</p>
<p>Ўстаючы к рабоце ад ранняй пары</p>
<p>І працу канчаючы к цемні.</p>
<p> </p>
<p>Вытворчай рабоце так многа падзяк,</p>
<p>Павагі так многа для працы!</p>
<p>Не кідайце ж пэнту вытворчага так —</p>
<p>Энергіі вашай не трацьце.</p>
<p> </p>
<p>Хто ў хатку ўбярэцца і будзе ў ёй жыць,</p>
<p>Гадкі каратаць папарадку,</p>
<p>Не будзе магчы той, майстры, вас забыць</p>
<p>І шчырае дзякуй вам скажа за хатку.</p>
<p> </p>
<p>Капыль, 1913</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>