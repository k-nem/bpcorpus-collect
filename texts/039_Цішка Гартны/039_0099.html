<div class="container">
<div class="book-utils">
<div id="qrcode"></div>
<a href="/Ciska_Hartny/U_zialonym_lesie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1922 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1922 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У зялёным лесе -->
<h2><a href="http://knihi.com/Ciska_Hartny/">Цішка Гартны</a></h2>
<h2>У зялёным лесе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я стаю, заварожаны шумам лясным,</p>
<p>І гайдаюся ў рыхт па кірунку дзяроў,</p>
<p>Што схіляюцца нізка пад ветраны ўздым</p>
<p>Да абголеных шчэ нізкарослых кустоў.</p>
<p> </p>
<p>Праз кароны з калюк сее сонца прамень,</p>
<p>Як праз рэшата сыплецца ўніз на мяне,</p>
<p>Быццам ў душу стараецца глянуць мне дзень,</p>
<p>Поўны дыху жыцця, якіх шмат на вясне.</p>
<p> </p>
<p>Піскам рэзвым з вяршын стройных, гладкіх</p>
<p>сасён</p>
<p>То адтуль, то адсюль пташкі спеў падаюць</p>
<p>І ў музычнасць ад шуму жывую гармонь</p>
<p>Меладыйнай струёю між дрэўцаў ліюць.</p>
<p> </p>
<p>Дзесь здалёк — чуць даходзіць ка мне ў шуме</p>
<p>хвой —</p>
<p>Горад-волат ў каменным закуцці гняцця</p>
<p>Не спыняе ўздымаць рух агромністы свой,</p>
<p>Рух людскога, як мора, жыцця.</p>
<p> </p>
<p>Рэзкім свістам гудок ад заводаў наўзрэз</p>
<p>Цераз дахі дамоў,</p>
<p>праз уз’юшаны пыл</p>
<p>Мчыцца роўна і проста кірункам на лес,</p>
<p>Колькі мае для лёту з прыроды ён сіл.</p>
<p> </p>
<p>Ў гэтым гудзе яго адчуваецца штось.</p>
<p>Чаго шолам лясны не зглушае сабой.</p>
<p>І што ў душу маю прабіваецца скрозь</p>
<p>Ды ўздымае у ёй гардзялівы настрой,</p>
<p> </p>
<p>Веру ў палкую творчасць працоўных людзей,</p>
<p>Для якіх покуль сонца і лес — чадны дым</p>
<p>У заводах, але каму хутка ўжо йдзе</p>
<p>Час другі, час інакшы зусім —</p>
<p> </p>
<p>Такі час, калі лес будзе песні гусці,</p>
<p>А праменні вясновага сонца зіяць,</p>
<p>Каб заўсёдную весну ў ягоным жыцці</p>
<p>Неабмежнай свабодай ўбіраць...</p>
<p> </p>
<p>Я стаю, заварожан шумлівасцю дрэў,</p>
<p>Пазіраю уверх, дзе плывуць аблака,</p>
<p>А тут душу гартуе галосны напеў,</p>
<p>Што шле чадны завод праз гудзенне гудка!</p>
<p> </p>
<p>Берлін, 14/IV-1922</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>