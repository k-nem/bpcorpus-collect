<div class="container">
<div class="book-utils">
<div id="qrcode"></div>
<a href="/Ciska_Hartny/Piesniaru.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1921 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1921 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Песняру -->
<h2><a href="http://knihi.com/Ciska_Hartny/">Цішка Гартны</a></h2>
<h2>Песняру</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пясняр-званар, чаму заціх</p>
<p>Твае душы салодкі спеў?</p>
<p>Дзе кліч ты свой завучы дзеў</p>
<p>Ў вялікі час, у адказны міг?</p>
<p> </p>
<p>Цябе спужаў грымотны стук —</p>
<p>Крывавы водбліск барацьбы,</p>
<p>Якую ўстаўшыя рабы</p>
<p>Ўзялі ў абоймы сваіх рук?</p>
<p> </p>
<p>І бурным віхрам праняслі</p>
<p>Над трупамі катаў крывапіўц,</p>
<p>Адкрыўшы помсты дно крыніц</p>
<p>Супроць прыгону на зямлі?</p>
<p> </p>
<p>Ці бурны, швыдкі, як віхор,</p>
<p>І моцны, зычны, нібы гром,</p>
<p>Жыцця старога скрутны злом</p>
<p>Ідзе табе наперакор?</p>
<p> </p>
<p>Ад ўздрыгу, пэўна, думак зніз,</p>
<p>Душы абуранай настрой,</p>
<p>Дасталі цяжкі перабой,</p>
<p>Які балючым ўціскам звіс.</p>
<p> </p>
<p>Ці ты зусім не падглядзеў</p>
<p>Красы у тым, што гэты час</p>
<p>Вялікіх дзей, адказных дзён</p>
<p>Жыццё кіпучае нясе?</p>
<p> </p>
<p>Ці творчай чыннасці прадзень</p>
<p>Ў тваю істоту не ўраніў</p>
<p>Здзяйснення мар, здзяйснення дзіў,</p>
<p>Натхняўшых многа пакалень?</p>
<p> </p>
<p>Пясняр-званар, здымі з сябе</p>
<p>Часовай мёртвасці натхлань</p>
<p>І песняй радаснай літань</p>
<p>Пашлі працоўных барацьбе.</p>
<p> </p>
<p>Сустрэнь ты гімнам бляск зары</p>
<p>Ў змаганні ўстаўшых новых днёў,</p>
<p>Прыход Камуне спрарачы...</p>
<p>Або ў бяспогадзі памры,</p>
<p>Наймючы песням новых слоў...</p>
<p>Ну, толькі далей не маўчы.</p>
<p> </p>
<p>Мінск, 29/І-1921</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>