<div class="container">
<div class="book-utils">
<div id="qrcode"></div>
<a href="/Ciska_Hartny/Bacyu_ja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1911 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Бачыў я... -->
<h2><a href="http://knihi.com/Ciska_Hartny/">Цішка Гартны</a></h2>
<h2>Бачыў я...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я бачыў, як хмары на небе збіраліся,</p>
<p>Як з кожнай часінай яны пагушчаліся,</p>
<p>Цямлівасцю сажы хутчэй фарбаваліся</p>
<p>Й шпарка кудысьці плылі,</p>
<p>Сеючы цем па зямлі.</p>
<p> </p>
<p>Бліскучае сонца пад імі закрылася,</p>
<p>Заслонаю, здэцца, вакол зачынілася</p>
<p>Усё, што хоць каліва светлым зарылася,</p>
<p>Стухла і знікла нашчэнт!</p>
<p>Жудасным быў той мамэнт!</p>
<p> </p>
<p>Прагучае сэрца ў грудзёх патрывожаных</p>
<p>Як бы скамянеўшы, або пераможана</p>
<p>Замерлым маўчала, жудою абложана;</p>
<p>Думкі снавалі весь час —</p>
<p>Бачучы страшны абраз.</p>
<p> </p>
<p>Усё, што ад сонца па шчэлях хавалася,</p>
<p>Уцехаю бурнай святошняй вабралася</p>
<p>І раптам у купу адну пазляталася</p>
<p>Свята сваё святкаваць —</p>
<p>Зручны мамэнт карыстаць.</p>
<p> </p>
<p>І толькі ўзнялася гульня іх развівая,</p>
<p>Як раптам сапнула вятрыска бурлівае</p>
<p>І з неба пагнала ўсцяж хмары цямлівыя</p>
<p>Дзесьці далёка, за бор —</p>
<p>Сонцу даючы прастор.</p>
<p> </p>
<p>І следам за цем’ю хутчэй паказалася</p>
<p>Праменне, што ў небе за хмарай хавалася,</p>
<p>І мігам з зямлёю халоднай звянчалася,—</p>
<p>Ў песнях і неба, і дол</p>
<p>Рэзвым жыццём забурліла вакол.</p>
<p> </p>
<p>А сэрца, спаткаўшыся з хуткаю зменаю,</p>
<p>Змярцвеласць сагнала пакутную, пленную,</p>
<p>Забілася радасцю соладка-пеннаю,</p>
<p>Чуючы голасна воклічны: «Устань!</p>
<p>Ўсё, што жыве, аддаць сонцу вітань!»</p>
<p> </p>
<p>Капыль, 1910</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>