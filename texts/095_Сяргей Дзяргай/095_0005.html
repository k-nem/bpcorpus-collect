<div class="container">
<div class="book-utils">
<div id="qrcode"></div>
<a href="/Lesia_Ukrainka/Svitalnyja_ahni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Леся Украінка -->
<!-- HEADER_FIELD LangOrig: ukr -->
<!-- HEADER_FIELD SectionAuthor: Вершы -->
<!-- HEADER_FIELD Title: Світальныя агні -->
<!-- HEADER_FIELD Translation: Сяргей Дзяргай -->
<h2><a href="http://knihi.com/Lesia_Ukrainka/">Леся Украінка</a></h2>
<h2>Світальныя агні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ноч цёмная люд спрацаваны прыкрыла,</p>
<p>Пад чорным крылом прытуліла,</p>
<p>Ўсяму загадала: засні!</p>
<p>Вячэрнія згаслі агні,</p>
<p>Ўсіх ночка ўладарна скарыла.</p>
<p> </p>
<p>Хто спіць, хто не спіць, а скарыся злой сіле.</p>
<p>Шчаслівы, хто сон бачыць мілы!</p>
<p>Адна я не сплю давідна,</p>
<p>Наўкола, скрозь цемра адна,</p>
<p>Наўкола ўсё спіць, бы ў магіле.</p>
<p> </p>
<p>Раскінула цёмная ноч свае чары,</p>
<p>Нахлынулі сны, нібы хмары;</p>
<p>Як чорныя мары страшныя,</p>
<p>Мне сняцца такія дзіўныя</p>
<p>Няпэўныя здані, пачвары.</p>
<p> </p>
<p>Душу маю прывіды злыя змарылі,</p>
<p>Паўстаць жа не мела я сілы...</p>
<p>І раптам світальны прамень</p>
<p>Прабіўся праз жудасны цень -</p>
<p>Світання агні засвяцілі.</p>
<p> </p>
<p>Агні тыя дня перамогу прарочаць,</p>
<p>Знікае ў іх цемра той ночы;</p>
<p>Хоць сонца праменні йшчэ спяць, -</p>
<p>Світання агні ўжо гараць,</p>
<p>Агні запаліў люд рабочы.</p>
<p> </p>
<p>Устань, хто жывы, ў каго думка паўстала!</p>
<p>Гадзіна для працы настала!</p>
<p>Не бойся дасветнай імглы, -</p>
<p>Світання агні запалалі,</p>
<p>Калі йшчэ зара не зайграла.</p>
<p> </p>
<p>За вокнамі - светлая сцежачка. Днее.</p>
<p>Надзея у сэрцы квітнее.</p>
<p>Агні залатыя мігцяць,</p>
<p>Вясёлкі праменнем зіхцяць</p>
<p>І клічуць: за працу, з надзеяй!</p>
<p> </p>
<p><i>1892</i></p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Dziarhaj/">Сяргей Дзяргай</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>