<div class="container">
<div class="book-utils">
<div id="qrcode"></div>
<a href="/Jauhienija_Janiscyc/Pryjedz_u_kraj_moj_cichi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Яўгенія Янішчыц -->
<!-- HEADER_FIELD CreationYear: 1970? -->
<!-- HEADER_FIELD FirstPublicationYear: 1970 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Прыедзь у край мой ціхі...» -->
<h2><a href="http://knihi.com/Jauhienija_Janiscyc/">Яўгенія Янішчыц</a></h2>
<h2>«Прыедзь у край мой ціхі...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прыедзь у край мой ціхі,</p>
<p>Тут продкаў галасы,</p>
<p>Тут белыя бусліхі</p>
<p>І мудрыя лясы.</p>
<p> </p>
<p>Хапае на Палессі</p>
<p>І сонца, і вады.</p>
<p>І што ні двор - то песня,</p>
<p>Што вёска - то сады.</p>
<p> </p>
<p>Па травах светла-шызых</p>
<p>Мы пройдзем ля ракі,</p>
<p>Дзе, мыючы бялізну,</p>
<p>Вядуць сваё жанкі.</p>
<p> </p>
<p>І будзе песня спета</p>
<p>Пра шчасце і бяду,</p>
<p>І будзе падаць лета</p>
<p>Ў гуллівую ваду.</p>
<p> </p>
<p>Прыедзь у край мой ціхі,</p>
<p>Тут продкаў галасы.</p>
<p>Тут белыя бусліхі</p>
<p>І мудрыя лясы.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>