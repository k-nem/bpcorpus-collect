<div class="container">
<div class="book-utils">
<div id="qrcode"></div>
<a href="/Alaksiej_Pysin/Adcyniajcie_vokny_-_hrom_pialosnuu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксей Пысін -->
<!-- HEADER_FIELD CreationYear: 1963 -->
<!-- HEADER_FIELD FirstPublicationYear: 1963 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Адчыняйце вокны - гром пялёснуў...» -->
<h2><a href="http://knihi.com/Alaksiej_Pysin/">Аляксей Пысін</a></h2>
<h2>«Адчыняйце вокны - гром пялёснуў...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Адчыняйце вокны - гром пялёснуў,</p>
<p>Маладая свежасць наплыла.</p>
<p>І няма ні сушы, ні нябёсаў,</p>
<p>І няма ні змроку, ні святла.</p>
<p> </p>
<p>Перакатным валам б'е стыхія,</p>
<p>Круціць валуны і пер'е траў.</p>
<p>Ну, а хіба мы былі сухія</p>
<p>На любой з бяздонных перапраў!</p>
<p> </p>
<p>Нездарма цыганкі варажылі,</p>
<p>Гаварылі штосьці пра віры;</p>
<p>Хвалі, як дзяцей малых, кружылі,</p>
<p>Закалыхваючы без пары.</p>
<p> </p>
<p>А няма ні лодкі, ні парома,</p>
<p>Ні абломка слізкага вясла.</p>
<p>Толькі быстрыні адной вядома,</p>
<p>Куды столькі юных панясла.</p>
<p> </p>
<p>Абдымалі хлопцы не русалак,</p>
<p>Абдымалі чорныя дубы.</p>
<p>Ты, вада, учора паласкала</p>
<p>Асаку ці шорсткія чубы?</p>
<p> </p>
<p>Пераправы тыя бачыць будзем</p>
<p>Кожны раз у бляску грамавым.</p>
<p>Сціхні, навальніца! - не разбудзім</p>
<p>Тых, хто лёг пад ліўнем агнявым.</p>
<p> </p>
<p><i>1963</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>