<div class="container">
<div class="book-utils">
<div id="qrcode"></div>
<a href="/Karus_Kahaniec/Na_mabilizacyju_8-22_snieznia_1904_h.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Карусь Каганец -->
<!-- HEADER_FIELD CreationYear: 23.12.1904 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На мабілізацыю (8—22 снежня 1904 г.) -->
<h2><a href="http://knihi.com/Karus_Kahaniec/">Карусь Каганец</a></h2>
<h2>На мабілізацыю (8—22 снежня 1904 г.)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Загудзелі лясы, боры,</p>
<p>Засвісталі ветры ў полі!</p>
<p>Застагналі бацькі, браты,</p>
<p>Зажурылісь кумы, сваты;</p>
<p>Загаласілі жонкі, маткі,</p>
<p>Заплакалі і дзяўчаткі.</p>
<p>Аб’явіў бо цар па сёлах,</p>
<p>І па местах, і па дворах</p>
<p>Сабірацісь ўсім мужчынам,</p>
<p>Запасным бо «ніжнім чынам»</p>
<p>І ў Манжур’ю дзесь ступаці,</p>
<p>Кроў гарачу праліваці,</p>
<p>Бо яго святлейшым панам</p>
<p>І праслаўным генералам</p>
<p>У патрэбе сталі грошы</p>
<p>Для іх лепшае раскошы,—</p>
<p>То на трункі, то на карты,</p>
<p>То на розны смачны жарты.</p>
<p>Ты, халопе, будзь слухмяны</p>
<p>І не будзь, як корч каляны!</p>
<p>Аддай грош апошні з хаты,—</p>
<p>То бо кажа пан пузаты,</p>
<p>Сам міністар з царскай волі.</p>
<p>Не бяда, што ты ў няволі.</p>
<p>Грошы даўшы, яшчэ трэба</p>
<p>Прыстарацца дома хлеба,</p>
<p>Бо ця тутка як загоняць,</p>
<p>Так і вочкі там прыслоняць</p>
<p>У чужой там дзесь краіне,</p>
<p>У няведамай пустыні.</p>
<p>Чы ад кулі, чы ад міны,</p>
<p>Чы ад лютай хварабіны;</p>
<p>Чы галоднай смерцю згінеш,</p>
<p>Чы з марозу дзе застынеш,</p>
<p>Рэдкі муж бо з вас той будзе,</p>
<p>Што да хаты цэл прыбудзе.</p>
<p>23 снежня 1904 г.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>