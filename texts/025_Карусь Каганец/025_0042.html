<div class="container">
<div class="book-utils">
<div id="qrcode"></div>
<a href="/Karus_Kahaniec/Nasa_dola_maladziecka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Карусь Каганец -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Наша доля маладзецка -->
<h2><a href="http://knihi.com/Karus_Kahaniec/">Карусь Каганец</a></h2>
<h2>Наша доля маладзецка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ой, коціць, коціць чорная хмара,</p>
<p>Неба закрывае,</p>
<p>Ветрам патыхае,</p>
<p>А пад дубам стаіць хлопцаў пара.</p>
<p>Пра штось яны размаўляюць,</p>
<p>Штось яны гадаюць;</p>
<p>У сэрцах у іх агонь божы гарыць,</p>
<p>Не ўсяк яго цяміць,</p>
<p>Іншы ў грэх ставіць.</p>
<p>Праўды жадаюць, аж вока блішчыць,</p>
<p>Дружбу завяраюць.</p>
<p>А то ім, бедным, і не на вум,</p>
<p>Што ё сіла дзіўна</p>
<p>І не раз праціўна</p>
<p>Ва ўсім бо тым, што чалавек іме.</p>
<p>Хмара пракаціла,</p>
<p>Зорка засвяціла,</p>
<p>Вецер узняўся — хмары зноў загнаў;</p>
<p>Зараз, што бліснула,</p>
<p>Чуць толькі мігнула,</p>
<p>Зноў у чорныя хмары захаваў.</p>
<p>Хлопцы дабраліся,</p>
<p>Мыслямі зышліся,</p>
<p>Камусь гэта не пад нораў прыйшлось:</p>
<p>І іх пахапалі,</p>
<p>Розна разагналі.</p>
<p>Памучыўшы іх, колькі уздумалась.</p>
<p>Мусілі расстацца,</p>
<p>Навек распрашчацца...</p>
<p>Грудзень, 1902 г.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>