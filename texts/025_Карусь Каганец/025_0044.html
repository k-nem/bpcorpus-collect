<div class="container">
<div class="book-utils">
<div id="qrcode"></div>
<a href="/Karus_Kahaniec/Nioman.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Карусь Каганец -->
<!-- HEADER_FIELD CreationYear: 1893 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Нёман -->
<h2><a href="http://knihi.com/Karus_Kahaniec/">Карусь Каганец</a></h2>
<h2>Нёман</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p> </p>
<p>Ой, Нёман цячэ, Нёман плыве</p>
<p>Ад нас у літоўскія зямліцы.</p>
<p>А хто там найме, хто разбярэ</p>
<p>Шопат і гоман нашай рачыцы.</p>
<p>Ой, многа ж яна</p>
<p>З сабой унясла</p>
<p>Нашага шчасця, славы і гора</p>
<p>З сваёю вадой,</p>
<p>З нашаю слязой</p>
<p>З краю у край аж да сіня мора.</p>
<p>* * *</p>
<p>Ой, шмат жа прайшло,</p>
<p>(Як то было)</p>
<p>Вякоў над нямонскімі вадамі,</p>
<p>Як улез к нам госць,</p>
<p>Моў у горла косць —</p>
<p>Немец загаспадарыў над намі.</p>
<p>Ён нас выбіваў</p>
<p>Ды крыжаваў,—</p>
<p>Думаў саўсім нас са свету звесці.</p>
<p>Ды лясы былі,</p>
<p>І лясы раслі,</p>
<p>Дзе не мог вораг да нас далезці.</p>
<p>Як ні бывала</p>
<p>Ціха стала,</p>
<p>Бо збіралась вялікая сіла</p>
<p>Па нашых лясах</p>
<p>І балатах,</p>
<p>Моў смерць вражжа, нямецка хадзіла.</p>
<p>Ой, страшан быў гром,</p>
<p>Як грохнуў бо ён,</p>
<p>Бо аж светам усім скаланула.</p>
<p>Увесь свет закіпеў,</p>
<p>Свет заравеў...</p>
<p>Да ўсё тое даўно прамінула.</p>
<p>1893 г.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>