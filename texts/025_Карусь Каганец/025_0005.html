<div class="container">
<div class="book-utils">
<div id="qrcode"></div>
<a href="/Karus_Kahaniec/Dy_nastala_z_bo_majo_sviatanka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Карусь Каганец -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ды настала ж бо маё святанька..." -->
<h2><a href="http://knihi.com/Karus_Kahaniec/">Карусь Каганец</a></h2>
<h2>"Ды настала ж бо маё святанька..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ды настала ж бо маё святанька,</p>
<p>Знараджаў у свет мяне баценька,</p>
<p>Знараджаў мяне, пуць паказываў,</p>
<p>Гаварыў бо мне і прыказываў:</p>
<p>— Бачыш, сыну мой, як гаруема,</p>
<p>Кожны на свеце на то родзіцца;</p>
<p>Не глядзі на свет, што там робіцца.</p>
<p>Ты на пчолкі глянь: ё рабочыя,</p>
<p>Але і трутні ё немінучыя.</p>
<p>Так і на свеце: адны рыюцца,—</p>
<p>Другі потам іх адно мыюцца.</p>
<p>Будзь ты прокляты, мілы сыначку,</p>
<p>Як сагнеш такім сваю спіначку,</p>
<p>Як пасцелешся у радніначку!</p>
<p>Ты ўцякай ад іх, як ад гадзіны,</p>
<p>Ды не жджы ад іх перакладзіны,</p>
<p>А у свет ідзі на аглядзіны;</p>
<p>Ты у свет ідзі, мілы сыначку,</p>
<p>Ты усё спазнай — і быліначку!</p>
<p>Тады са светам параўняешся,</p>
<p>Ў дабры, розуме пакупаешся,</p>
<p>Ў дабры, розуме пакупаешся,</p>
<p>З полем бацькавым прывітаешся!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>