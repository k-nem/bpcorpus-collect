<div class="container">
<div class="book-utils">
<div id="qrcode"></div>
<a href="/Hijom_Apaliner/Ziamny_Akijan.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Гіём Апалінэр -->
<!-- HEADER_FIELD LangOrig: fra -->
<!-- HEADER_FIELD SectionAuthor: Вершы -->
<!-- HEADER_FIELD Title: Зямны Акіян -->
<!-- HEADER_FIELD Translation: Эдзі Агняцвет -->
<!-- HEADER_FIELD Uploaded: 2011-06-14T09:02:00.000Z -->
<h2><a href="http://knihi.com/Hijom_Apaliner/">Гіём Апалінэр</a></h2>
<h2>Зямны Акіян</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Дж. дэ Кірыко</p>
</div>
<div class="CLEAR"></div>
<p> </p>
<p>Я дом збудаваў пасярод Акіяна;</p>
<p>Вокны яго — гэта рэкі —</p>
<p>        струменяць з маіх вачэй.</p>
<p>Кішаць асьміногі ля сцен мураваных,</p>
<p>Грукаюць сэрцам патройным,</p>
<p>        грукаюць дзюбай у шыбы.</p>
<p> </p>
<p>        Вільготны дом!</p>
<p>        Мой дом палае.</p>
<p>        А час, як гром:</p>
<p>        Ляціць,</p>
<p>        спявае.</p>
<p> </p>
<p>Самалёты гатовы падкінуць яйка.</p>
<p>Увага! Зараз прычаліць дрэдноўт.</p>
<p>Увага! Ракою цячэ чарніла.</p>
<p>Спусціцеся з завоблачных вяршынь —</p>
<p>Так будзе лепш!</p>
<p>Бружмель свае шчупальцы звешвае з неба —</p>
<p>I на зямлі асьміногі дрыжаць.</p>
<p>Мы самі становімся ўласнымі магільшчыкамі.</p>
<p>О, асьміногі сярод белых хваль, як крэйда.</p>
<p>О, асьміногі з дзюбамі збялелымі!</p>
<p>        Навокал дома Акіян Зямны і гул прыбою,</p>
<p>        Не ведае дом ніколі спакою.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Edzi_Ahniacviet/">Эдзі Агняцвет</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>