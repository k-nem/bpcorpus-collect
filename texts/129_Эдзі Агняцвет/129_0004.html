<div class="container">
<div class="book-utils">
<div id="qrcode"></div>
<a href="/Alaksandar_Puskin/Daroznyja_skarhi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе Э.Агняцвет -->
<!-- HEADER_FIELD SectionAuthor: Вершы -->
<!-- HEADER_FIELD Title: Дарожныя скаргі -->
<!-- HEADER_FIELD Translation: Эдзі Агняцвет -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Дарожныя скаргі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Колькі мне гуляць па свеце</p>
<p>То на брычцы закладной,</p>
<p>То ў кібітцы, то ў карэце,</p>
<p>Конна, бегма, пехатой?</p>
<p> </p>
<p>І не ў спадчыннай бярлозе,</p>
<p>Сярод могілак бацькоў,</p>
<p>Па вялікай, бач, дарозе</p>
<p>Бог забраць мяне гатоў!</p>
<p> </p>
<p>На гары пад колам збітым,</p>
<p>У жарстве, пад капытом,</p>
<p>Ці на дне, вадой размытым,</p>
<p>Пад раскіданым мастом.</p>
<p> </p>
<p>Ці чума мяне падчэпіць,</p>
<p>Ці ў мароз свой скон знайду,</p>
<p>Ці калека ў лоб улепіць</p>
<p>Мне шлагбаум на хаду.</p>
<p> </p>
<p>Можа ў лапы ліхадзею</p>
<p>Траплю недзе ў гушчары.</p>
<p>Ці з нуды навек здранцвею</p>
<p>Ў каранціне, на двары.</p>
<p> </p>
<p>Колькі мне ў тузе галоднай</p>
<p>Пост нявольны адбываць,</p>
<p>І цяляцінай халоднай</p>
<p>Труфлі Яра ўспамінаць?</p>
<p> </p>
<p>Ці ж не лепей быць на месцы,</p>
<p>Па Мясніцкай раз’язджаць.</p>
<p>І аб вёсцы, аб нявесце,</p>
<p>Часам, марыць, разважаць!</p>
<p> </p>
<p>Ці ж не лепей чарка рому,</p>
<p>Ноччу сон, а зранку чай;</p>
<p>Ці не лепш, браточкі, дома!...</p>
<p>Ну, паехаў, паганяй!..</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Edzi_Ahniacviet/">Эдзі Агняцвет</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>