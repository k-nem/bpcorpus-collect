<div class="container">
<div class="book-utils">
<div id="qrcode"></div>
<a href="/Francisak_Bahusevic/Padaroznyja_zydy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Францішак Багушэвіч -->
<!-- HEADER_FIELD CreationYear: 1886-1891? -->
<!-- HEADER_FIELD Edition: Багушэвіч Ф. Творы / Францішак Багушэвіч ; [укладанне, прадмова Я. Янушкевіча ; каментарыі У. Cодаля, Я. Янушкевiча; мастак Г. Хiнка-Янушкевiч]. - Мінск : Мастацкая літаратура, 1991. - 308 с. -->
<!-- HEADER_FIELD FirstPublicationYear: 1891 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Падарожныя жыды -->
<h2><a href="http://knihi.com/Francisak_Bahusevic/">Францішак Багушэвіч</a></h2>
<h2>Падарожныя жыды</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Што крук круку не выдзюбае вока,</p>
<p>То ведама даўно і ведама далёка;</p>
<p>І гдзе крапчэйшыя дзяруцца,</p>
<p>Дык слабшыя няхай жа не суюцца,</p>
<p>Бо ўжо чубы напэўна што парвуць,</p>
<p>Калі яны адзін другога не паймуць.</p>
<p> </p>
<p>З двух мястэчкаў два падвозцы</p>
<p>Двух жыдоў вязлі напроці.</p>
<p>Спаткаліся ж на вузенькай дарожцы,</p>
<p>І ні адзін не уступае па ахвоце.</p>
<p>Той кажа: «Парха ты вязеш, дарогу дай!»</p>
<p>А той крычыць: «Ты пана мне не лай,</p>
<p>Бо я твайго і біць гатоў!..»</p>
<p>І біч смалёны тут завёў,</p>
<p>А той у рукі ды бічышча...</p>
<p>І замахалі так, аж свішча!</p>
<p>Жыдкі у просьбу, каб гадзіцца.</p>
<p>Куды табе! - ні прыступіцца.</p>
<p>Так б'юць, аж кроў цячэ жыдам!</p>
<p>«Ты б'еш майго, а я твайму аддам!»</p>
<p>І, можа б, так насмерць пабілі,</p>
<p>Дык хітра ж і жыдкі зрабілі:</p>
<p>Той перасеў таму на воз, а той туды.</p>
<p>І так запхалі абодва без бяды;</p>
<p>І мужыкам так стала бліжэй дому,</p>
<p>І крыўды ніякай нікому.</p>
<p>Пазналіся жыдкі, пагергаталі,</p>
<p>Дык мужыкі і біцца перасталі!</p>
<p>          А што, каб так і мы зрабілі,</p>
<p>          А можа бы, і нас не білі?</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>