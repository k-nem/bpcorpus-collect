<div class="container">
<div class="book-utils">
<div id="qrcode"></div>
<a href="/Francisak_Bahusevic/Kalychanka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Францішак Багушэвіч -->
<!-- HEADER_FIELD CreationYear: 1891 -->
<!-- HEADER_FIELD Edition: невядомае -->
<!-- HEADER_FIELD FirstPublicationYear: 1894 -->
<!-- HEADER_FIELD Pravapis: K2005 -->
<!-- HEADER_FIELD PublicationYear: 1894? -->
<!-- HEADER_FIELD SectionAuthor: Вершы -->
<!-- HEADER_FIELD Source: http://rv-blr.com/vershu/view/404 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Калыханка -->
<!-- HEADER_FIELD Uploaded: 2011-08-10T18:17:00Z -->
<h2><a href="http://knihi.com/Francisak_Bahusevic/">Францішак Багушэвіч</a></h2>
<h2>Калыханка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Люлі, сынок, люлі, люлі!</p>
<p>Усе курачкі паснулі,</p>
<p>Ой, паснулі і курчаткі</p>
<p>Пад скрыдэлкам сваей маткі;</p>
<p>А ты чаго ня сьпіш, сынку,</p>
<p>Як бы чуў ліху гадзінку?</p>
<p>Можа, будзеш калі панам</p>
<p>Ці вялікім капітанам,</p>
<p>А як матка прыйдзе ў госьці,</p>
<p>Ой, то будзе ёй радосьці...</p>
<p>Сядзе матка ў кут на лаве,</p>
<p>Сын хлеб-соль прад ёй паставе,</p>
<p>Ручкі, ножкі пацалуе,</p>
<p>Памілуе, пажалуе;</p>
<p>Пачастуе мядком сытным,</p>
<p>Блінком мякенькім падсітным,</p>
<p>Піражочкам і з начынкай,</p>
<p>Верашчачкай гарачынкай...</p>
<p>Люлі, сынок, люлі, люлі...</p>
<p>Бо ўжо курачкі паснулі.</p>
<p>Ой, то будзе рада матка,</p>
<p>Хоць і простая салдатка,</p>
<p>А ўсякі шапку здыме,</p>
<p>Як дазнаецца аб сыне.</p>
<p>Люлі, сынок, люлі, люлі...</p>
<p>Бо ўжо курачкі паснулі.</p>
<p>Можа, будзеш калі панам</p>
<p>Ці вялікім капітанам,</p>
<p>Людцоў Божых будзеш біці,</p>
<p>Цяжка будзе ў сьвеце жыці,</p>
<p>Будуць клясьці, як ліхога,</p>
<p>Прасіць сьмертанькі ад Бога.</p>
<p>Люлі, сынок, люлі, лголі...</p>
<p>Бо ўжо курачкі паснулі.</p>
<p>Тагды матка прыйдзе ў госьці,</p>
<p>Сын выкіне стары косьці,</p>
<p>Жабруючы, пойдзе ў вёску,</p>
<p>Будзе прасіць Матку Боску,</p>
<p>Каб забыцца ей аб сыне,</p>
<p>Каб ня ведаць, гдзе ён згіне.</p>
<p>Люлі, сынок, люлі, люлі...</p>
<p>Бо ўжо курачкі паснулі.</p>
<p>Ой, ня будзь ты лепей панам,</p>
<p>Ні вялікім капітанам,</p>
<p>Будзь, чым матанька радзіла,</p>
<p>Каб у госьці не хадзіла,</p>
<p>Каб век з табой векавала,</p>
<p>Гаравала, працавала...</p>
<p>Люлі, сынок, люлі, люлі.</p>
<p>Усе курачкі паснулі,</p>
<p>Ой, паснулі і курчаткі</p>
<p>Пад скрыдэлкам сваей маткі...</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: http://rv-blr.com/vershu/view/404<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>