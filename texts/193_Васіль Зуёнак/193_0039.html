<div class="container">
<div class="book-utils">
<div id="qrcode"></div>
<a href="/Alaksandar_Puskin/Pomnik_zuj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD FilenameSuffix: zuj -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе В. Зуёнка -->
<!-- HEADER_FIELD OriginalCreationYear: 1836 -->
<!-- HEADER_FIELD SectionAuthor: Вершы -->
<!-- HEADER_FIELD Title: Помнік -->
<!-- HEADER_FIELD Translation: Васіль Зуёнак -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Помнік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<div class="EPIGRAPH">
<p>Exegi monumentum<sup><a href="#footnote-1">*</a></sup></p>
</div>
<div class="CLEAR"></div>
<p>Сабе я помнiк сам узвёў нерукатворны,</p>
<p>Людская сцежка да яго не зарасце,</p>
<p>Ён над стаўпом Александрыйскiм непакорна,</p>
<p>          Як поклiч неба, узляцеў.</p>
<p> </p>
<p>Не, не памру я ўвесь — у запаветнай лiры</p>
<p>Душа перажыве мой прах, мой тленны свет, —</p>
<p>I слынны буду я, пакуль зямным кумiрам</p>
<p>          Жыць будзе хоць адзiн паэт.</p>
<p> </p>
<p>I пройдзе розгалас па ўсёй Русi вялiкай,</p>
<p>I назаве мяне шматмоўны пераклiк —</p>
<p>I горды ўнук славян, i фiн, i зараз дзiкi</p>
<p>          Тунгус, i стэпаў друг калмык.</p>
<p> </p>
<p>I любы доўга буду я свайму народу,</p>
<p>Што лiрай добрыя пачуццi абуджаў,</p>
<p>Што ў жорсткi, люты век уславiў я свабоду</p>
<p>          I грэшным лiтасцi жадаў.</p>
<p> </p>
<p>Наказу боскаму, о муза, будзь слухмянай,</p>
<p>Не патрабуй вянка i крыўдзе не ўступай,</p>
<p>Паклёп i пахвалу прымай, як лёс нязваны,</p>
<p>          I з дурнем спрэчак не ўчыняй.</p>
</div>
<div class="CLEAR"></div>
<div class="endnote-block">
<div class="footnote"><p><sup><a id="footnote-1">*</a></sup> Я ўзвёў помнік</p>
</div>
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Zujonak/">Васіль Зуёнак</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>