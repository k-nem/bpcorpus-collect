<div class="container">
<div class="book-utils">
<div id="qrcode"></div>
<a href="/Alaksandar_Puskin/Paet.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1827 -->
<!-- HEADER_FIELD SectionAuthor: Вершы -->
<!-- HEADER_FIELD Title: Паэт -->
<!-- HEADER_FIELD Translation: Васіль Зуёнак -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Паэт</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Пакуль паэта не пакліча</p>
<p>Да зор ахвярных Апалон,</p>
<p>У клопатах будзённых звычна</p>
<p>І маладушна грузне ён;</p>
<p>І ліра песняй не сагрэта,</p>
<p>І ў сне халодным думы спяць,</p>
<p>І між людзей нікчэмных свету</p>
<p>Ён найнікчэмнейшы, відаць.</p>
<p> </p>
<p>Ды слова з боскай цішыні</p>
<p>Да слыху толькі дакранецца,</p>
<p>Душа паэта страпянецца,</p>
<p>Нібы арол у вышыні.</p>
<p>Сумуе ў забаўках няшчырых,</p>
<p>Не ловіць гаманы людской,</p>
<p>Да ног народнага куміра</p>
<p>Не прыпадае галавой;</p>
<p>Бяжыць ён, дзікі і суровы,</p>
<p>Сугуччаў збуджаны палёт,</p>
<p>На берагі пустэльных вод,</p>
<p>У вольнашумныя дубровы...</p>
<p> </p>
<p>1827</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Zujonak/">Васіль Зуёнак</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>