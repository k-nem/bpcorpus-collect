<div class="container">
<div class="book-utils">
<div id="qrcode"></div>
<a href="/Alaksandar_Puskin/Sto_u_imieni_tabie_maim.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе В. Зуёнка -->
<!-- HEADER_FIELD SectionAuthor: Вершы -->
<!-- HEADER_FIELD Title: «Што ў імені табе маім?..» -->
<!-- HEADER_FIELD Translation: Васіль Зуёнак -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>«Што ў імені табе маім?..»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Што ў імені табе маім?</p>
<p>Яно памрэ, як пошум хвалі,</p>
<p>Што б’е самотна ў бераг дальні,</p>
<p>Як гук начны ў бары глухім.</p>
<p> </p>
<p>Яно пакіне мёртвы цень</p>
<p>На памятнай старонцы белай,</p>
<p>Як моваю незразумелай</p>
<p>Магільны надпіс на пліце.</p>
<p> </p>
<p>Што ў ім? Забытае даўно</p>
<p>Ў турботах новых і бунтоўных,</p>
<p>Тваёй душы не дасць яно</p>
<p>Пяшчотных згадак і чароўных.</p>
<p> </p>
<p>Ды ў дзень, як смутак ахіне,</p>
<p>Шапні яго — хоць не пачую;</p>
<p>Скажы: ёсць памяць пра мяне</p>
<p>І ў свеце сэрца, дзе жыву я...</p>
<p> </p>
<p>1830</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Zujonak/">Васіль Зуёнак</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>