<div class="container">
<div class="book-utils">
<div id="qrcode"></div>
<a href="/Piatrus_Brouka/Zausiody_z_Leninym.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Броўка -->
<!-- HEADER_FIELD CreationYear: 1956 -->
<!-- HEADER_FIELD Edition: Броўка П. Збор твораў. У 9 т. - Т. 3. Вершы, паэмы, 1954-1964.- Мн.: Маст. літ., 1988. - с. 396-410 -->
<!-- HEADER_FIELD FirstPublicationYear: 1956 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1988 -->
<!-- HEADER_FIELD SectionAuthor: Паэмы -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/паэма -->
<!-- HEADER_FIELD Title: Заўсёды з Леніным -->
<h2><a href="http://knihi.com/Piatrus_Brouka/">Пятрусь Броўка</a></h2>
<h2>Заўсёды з Леніным</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">ІІ</a><br/>
<a href="#chapter3">ІІІ</a><br/>
<a href="#chapter4">IV</a><br/>
<br/><br/>
<!-- TOC_END -->
<!-- BOOK_BEGIN -->
<p> </p>
<p> </p>
<h3><a id="chapter1"></a>І</h3>
<p>Зайгралі зарніцы</p>
<p>На ўсходзе.</p>
<p>На рэках гудуць берагі.</p>
<p>Вясна. Красавік.</p>
<p>Адыходзяць</p>
<p>Счарнелыя даўна снягі.</p>
<p> </p>
<p>Вясновае сіні</p>
<p>Валокны</p>
<p>Спавілі палеткі, гаі...</p>
<p>Б’е сонца ў раскрытыя вокны.</p>
<p>Шляхамі бягуць ручаі.</p>
<p> </p>
<p>І птушкі ў лясах</p>
<p>Заспявалі</p>
<p>Між клёнаў, бярозак і хвой.</p>
<p>Вярба,</p>
<p>Як дзяўчына ў каралях,</p>
<p>Стаіць над вірлівай вадой.</p>
<p> </p>
<p>А сінія кветкі</p>
<p>Няйначай —</p>
<p>Сцяжкі веснавыя зямлі.</p>
<p>На вуліцы</p>
<p>Гоман дзіцячы —</p>
<p>Пускаюць у свет караблі.</p>
<p> </p>
<p>Спрачаюцца.</p>
<p>Плёскат і пырскі...</p>
<p>Майструюць плаціны, валы.</p>
<p>Калісьці</p>
<p>Ў прыволжскім Сімбірску</p>
<p>Так бавіўся хлопчык малы.</p>
<p> </p>
<p>Пад ветразем</p>
<p>Човен з паперы</p>
<p>Па хвалях пускаў ён плысці.</p>
<p>Так бавіўся хлопчык</p>
<p>I верыў —</p>
<p>Шмат новых  шляхоў у жыцці.</p>
<p> </p>
<p>Глядзеў ён,</p>
<p>Як браў па разводдзю</p>
<p>Той човен кірунак, разгон.</p>
<p>Сябры яго звалі Валодзя,</p>
<p>Па-сталаму жмурыўся ён.</p>
<p> </p>
<p>І кожнай вясной,</p>
<p>Як праменні</p>
<p>Пачнуць халады разганяць,</p>
<p>Мы славім</p>
<p>Яго нараджэнне,</p>
<p>Аб смерці не хочам мы знаць!</p>
<p> </p>
<p>Хіба адшукаецца</p>
<p>Чорствы,</p>
<p>Што з чорнаю думкаю звык?</p>
<p>Няпраўда!</p>
<p>Наш Ленін не мёртвы,</p>
<p>Наш Ленін —</p>
<p>Ён вечна жывы!</p>
<p> </p>
<p>Наш Ленін</p>
<p>Спакою не знае,</p>
<p>Не знае прыпынку нідзе —</p>
<p>Ён сёння ідзе па В’етнаму,</p>
<p>Па джунглях Малайі ідзе.</p>
<p> </p>
<p>Праходзіць Тыбет, Філіпіны,</p>
<p>Барнео, Суматру, Цэйлон...</p>
<p>Не знойдзецца ў свеце мясціны,</p>
<p>Куды б не прынёс ён святло.</p>
<p> </p>
<p>У Леніна</p>
<p>Ўсюды сустрэчы,</p>
<p>Няма ім няпройдзеных троп.</p>
<p>І думай важкой, чалавечай</p>
<p>Нахмураны ленінскі  лоб.</p>
<p> </p>
<p>Адзінага</p>
<p>Толькі ён хоча,—</p>
<p>Каб кожны да шчасця ішоў,</p>
<p>І людзі</p>
<p>Ўзнімаюцца, крочаць</p>
<p>Пад ззяннем чырвоных сцягоў.</p>
<p> </p>
<p>Мо знойдзецца хто,</p>
<p>Запытае,</p>
<p>Мо з’явіцца думка ў каго:</p>
<p>— А як ён цяпер</p>
<p>Выглядае,</p>
<p>Хто бачыў сягоння яго?</p>
<p> </p>
<p>— Які ён па твару,</p>
<p>Па росту?</p>
<p>.  .  .  .  .  .  .  .  .  .  .  .  .  .  .  .  .  .  .  .</p>
<p>Такі, як заўсёды ён быў.</p>
<p>Ласкавы, і сціплы,</p>
<p>І просты,—</p>
<p>Усё чалавецтва любіў.</p>
<p> </p>
<p>Усюды</p>
<p>Аб людзях ён дбае,</p>
<p>Сваіх не шкадуючы сіл.</p>
<p>Ён скрозь:</p>
<p>У В’етнаме — в’етнамец,</p>
<p>Фелах там, дзе коціцца Ніл.</p>
<p> </p>
<p>Яго</p>
<p>Не адрозніш з народа,</p>
<p>Па выгляду многа такіх.</p>
<p>Па думцы</p>
<p>Мудрэйшай заўсёды</p>
<p>Знаходзяць яго між усіх.</p>
<p> </p>
<p>Глядзіць ён</p>
<p>Далёка над часам,</p>
<p>І гэта вядома здавён —</p>
<p>Ён бачыць,</p>
<p>Як партыя наша,</p>
<p>І партыя бачыць, як ён!</p>
<p> </p>
<p>Жадаючы шчасця</p>
<p>Мільёнам,</p>
<p>Кладзе ён да радасці след.</p>
<p>Вы чуеце,</p>
<p>Што ён сягоння</p>
<p>Гаворыць, абходзячы свет?</p>
<p> </p>
<p>— Да міру</p>
<p>Людскія жаданні,</p>
<p>Аб радасці мараць яны.</p>
<p>Не можа быць</p>
<p>Гора нізвання,</p>
<p>Не трэба жахлівай вайны.</p>
<p> </p>
<p>Няхай</p>
<p>Узнімаюцца дзеці</p>
<p>І ярка юнацтва цвіце,</p>
<p>Хай шчасце куецца на свеце</p>
<p>І вечная дружба расце.</p>
<p> </p>
<p>Так</p>
<p>Ленін сягоння гаворыць,</p>
<p>Не знаю тых дум гарачэй!</p>
<p>А зоры,</p>
<p>Чырвоныя зоры</p>
<p>Палаюць над светам ярчэй.</p>
<p> </p>
<p>І шлях</p>
<p>Свой свабодны пазнаўшы,</p>
<p>Яснейшы кірунак другі —</p>
<p>Калоніі, плечы узняўшы,</p>
<p>Скідаюць свае ланцугі.</p>
<p> </p>
<p>Вы чуеце</p>
<p>Ўзрушаны голас</p>
<p>Ўстрывожаных матак вакол.</p>
<p>І хобаты жэрлаў</p>
<p>Паволі</p>
<p>Гарматы спускаюць на дол.</p>
<p> </p>
<p>І вецер</p>
<p>Ласкавы, вясновы</p>
<p>Гамоніць пра мір і любоў,</p>
<p>Бо з мудрым, заранкавым словам</p>
<p>Усюды наш Ленін прайшоў!</p>
<p> </p>
<h3><a id="chapter2"></a>ІІ</h3>
<p>У кожнага —</p>
<p>Ленін у сэрцы.</p>
<p>У думках, у безлічы спраў...</p>
<p>Згадаеш сягоння,</p>
<p>Здаецца —</p>
<p>Ніколі ён нас не кідаў.</p>
<p> </p>
<p>Мы ўсе з ім</p>
<p>Свой ранак сустрэлі.</p>
<p>Жыццё</p>
<p>Перайшлі разам з ім.</p>
<p>Хоць скроні мае пабялелі,</p>
<p>Стаю перад ім я малым.</p>
<p> </p>
<p>Я помню —</p>
<p>Між лесу глухога</p>
<p>чэзлых, спустошаных ніў</p>
<p>Угледзеў мяне ён, малога,</p>
<p>Што з торбай на паству хадзіў.</p>
<p> </p>
<p>Мяне</p>
<p>Яго словы ўскрылілі</p>
<p>І ласкай сагрэлі ўсяго.</p>
<p>І кніжку далі мне. Адкрылі</p>
<p>Да шчасця дарогу яго.</p>
<p> </p>
<p>Хто гэтага шляху</p>
<p>Не зведаў</p>
<p>Між нашых абуджаных сёл —</p>
<p>Сялянскія сходкі,</p>
<p>Камбеды,</p>
<p>А потым рэўком, камсамол...</p>
<p> </p>
<p>А далей</p>
<p>Жыццёвая прага</p>
<p>Вяла ручаінай да рэк,</p>
<p>Да мора</p>
<p>Пад ленінскім сцягам,</p>
<p>Да партыі роднай навек!</p>
<p> </p>
<p>З ёй заўжды я</p>
<p>Ў руху імклівым,</p>
<p>Працую, і мару, і сню...</p>
<p>Сягоння я самы шчаслівы,</p>
<p>Вялікую маю радню.</p>
<p> </p>
<p>Я чую,—</p>
<p>Праз горы, праз воды,</p>
<p>Сяброў незлічона са мной...</p>
<p>Нас Ленін з’яднаў назаўсёды</p>
<p>Адзінаю праўдай сваёй.</p>
<p> </p>
<p>Мой друг</p>
<p>І таварыш далёкі!</p>
<p>Не месціцца сэрца ў грудзях,</p>
<p>Калі ты трымаеш</p>
<p>Высока</p>
<p>Нязгаслы, праслаўлены сцяг.</p>
<p> </p>
<p>Калі ты</p>
<p>За шчасце людское —</p>
<p>Узрушаны моцна да слёз,</p>
<p>Калі вашы песні</p>
<p>Прыбоем</p>
<p>Лунаюць па вуліцах скрозь.</p>
<p> </p>
<p>Твае ўсе жаданні</p>
<p>І мары</p>
<p>Я чую заўсёды душой,</p>
<p>Я чую цябе,</p>
<p>Мой таварыш,</p>
<p>І крочу нязменна з табой.</p>
<p> </p>
<p>Калі ж ты</p>
<p>Гібееш ад кары,</p>
<p>Дзе морак астрожны імжыць,</p>
<p>Я чую цябе,</p>
<p>Мой таварыш,</p>
<p>Мне хочацца краты разбіць.</p>
<p> </p>
<p>І сэрца сціскаюць клапоты,</p>
<p>І гнеўна хвалюецца кроў,</p>
<p>Пакуль з-за астрожных варотаў</p>
<p>Не выйдзеш змагацца ты зноў.</p>
<p> </p>
<p>Быць разам з сябрамі-братамі,</p>
<p>Трымацца пляча, ідучы,</p>
<p>Нас Ленін вялікі</p>
<p>Гадамі адзінству такому вучыў.</p>
<p> </p>
<p>Трымацца</p>
<p>І крочыць наперад</p>
<p>У поступе мужных калон.</p>
<p>Не знаю я</p>
<p>Большае веры,</p>
<p>Чым ленінскі гэты закон!</p>
<p> </p>
<p>З вялікасных дзён</p>
<p>Лістапада —</p>
<p>Мы людзі пачуццяў адных,</p>
<p>І радасна ўсім,</p>
<p>Калі радасць,</p>
<p>А горка, дык горка для ўсіх.</p>
<p> </p>
<p>Вялікая наша краіна!</p>
<p>А сэрца ўсю хоча абняць —</p>
<p>Бываеш на поўначы сіняй,</p>
<p>На поўдні, дзе скалы вісяць.</p>
<p> </p>
<p>За ўсіх сваіх родных</p>
<p>Турботы.</p>
<p>Бывае,</p>
<p>Не спіш па начах.</p>
<p>Хай недзе далёка спякота,</p>
<p>А чуеш спякоту ў грудзях.</p>
<p> </p>
<p>І марыш</p>
<p>Мець сілу такую,</p>
<p>Каб мог ты, патрэбна калі,</p>
<p>Сам хмару з нябёс</p>
<p>Дажджавую</p>
<p>Паслаць ім туды на палі.</p>
<p> </p>
<p>Калі ж дзе на поўдні</p>
<p>Садамі</p>
<p>Імчыцца віхор ледзяны,</p>
<p>Здаецца —</p>
<p>Прыкрыў бы грудзямі,</p>
<p>Каб зноў расцвіталі яны.</p>
<p> </p>
<p>Здаецца б —</p>
<p>Узняўся сцяною,</p>
<p>Ад гора братоў засланіў...</p>
<p>Жыць дружнай,</p>
<p>Адзінай сям’ёю,—</p>
<p>Мы знаем, так Ленін вучыў.</p>
<p> </p>
<p>Мы помнілі</p>
<p>Гэтыя словы</p>
<p>І цвёрды наказ Ільіча —</p>
<p>І ў дні непагоды суровай</p>
<p>Стаялі плячом да пляча.</p>
<p> </p>
<p>Ішлі мы</p>
<p>Па грознай дарозе,</p>
<p>Праз полымя сёл, гарадоў...</p>
<p>Валіўся адзін у знямозе,</p>
<p>Другі падымаўся — ішоў!</p>
<p> </p>
<p>Не зналі мы меры</p>
<p>Адвагі,</p>
<p>Агонь перайшлі мы і дым.</p>
<p>Вялі нас</p>
<p>Гвардзейскія сцягі</p>
<p>З абліччам на іх дарагім.</p>
<p> </p>
<p>Ішлі мы,</p>
<p>Прыпынку не зналі,</p>
<p>Праз безліч пакутаў і слёз.</p>
<p>Сваю мы зямлю вызвалялі,</p>
<p>Дзе Ленін радзіўся і ўзрос.</p>
<p> </p>
<p>Дзе ўсе мы</p>
<p>Былі ім сагрэты,</p>
<p>Дзе кожнага ён гадаваў,</p>
<p>Дзе Ленін</p>
<p>Народам сусвету</p>
<p>І сэрца і думкі аддаў.</p>
<p> </p>
<p>Зямлю мы ачысцілі</p>
<p>Дбала,</p>
<p>Вярнуліся ў бацькаўскі дом.</p>
<p>.  .  .  .  .  .  .  .  .  .  .  .  .  .  .  .  .</p>
<p>Пасля той жахлівай навалы</p>
<p>Ляжала ўсё ў ранах кругом.</p>
<p> </p>
<p>Было так,</p>
<p>Што цэлай цагліны</p>
<p>Нам нельга было адшукаць.</p>
<p>Здавалася,</p>
<p>З гэтых руінаў</p>
<p>Ці здолеем зноўку мы ўстаць?</p>
<p> </p>
<p>Ці ўстануць</p>
<p>Кварталы былыя</p>
<p>І паркі, што пышна цвілі?</p>
<p>Находзілі думкі такія,</p>
<p>Калі мы да Мінска прыйшлі.</p>
<p> </p>
<p>Ды гэту бяду</p>
<p>І трывогу</p>
<p>Насілі мы ў сэрцы не шмат —</p>
<p>Нам слалі сваю дапамогу</p>
<p>Сталіца Масква, Ленінград.</p>
<p> </p>
<p>І нам</p>
<p>Памагчы узняліся</p>
<p>І шчыра далі нам руку —</p>
<p>У Кіеве,</p>
<p>Рызе, Тбілісі,</p>
<p>Растове, Ташкенце, Баку.</p>
<p> </p>
<p>А сёння</p>
<p>Сказаць мы ім можам —</p>
<p>З іх дружбы</p>
<p>Наш горад ажыў.</p>
<p>Стаў Мінск наш магутным, прыгожым,</p>
<p>Такім,</p>
<p>Як ніколі не быў.</p>
<p> </p>
<p>Дзе з горам</p>
<p>Маглі вы сустрэцца,</p>
<p>Дзе б толькі руін ні знайшлі —</p>
<p>Сягоння там братнія сэрцы</p>
<p>Усё да жыцця узнялі.</p>
<p> </p>
<p>Цяпер</p>
<p>На былых зруйнаваннях</p>
<p>Зноў свецяць</p>
<p>Сялібы, дамы.</p>
<p>.  .  .  .  .  .  .  .  .  .  .  .  .  .</p>
<p>Мы ленінскай дружбай з’яднаны,</p>
<p>І ёю магутныя мы!</p>
<p> </p>
<p> </p>
<h3><a id="chapter3"></a>ІІІ</h3>
<p>Не быў я</p>
<p>На з’ездзе дваццатым,</p>
<p>Нас многа там быць не магло.</p>
<p>Але, хоць не меў я мандата,</p>
<p>Ды сэрца ў той зале было.</p>
<p> </p>
<p>У зале Крамлёўскай,</p>
<p>Вядомай,</p>
<p>З вялікаю думкай на  сход —</p>
<p>Сышліся,</p>
<p>Як быццам дадому,</p>
<p>І партыя ўся і народ.</p>
<p> </p>
<p>Прыйшлі</p>
<p>На партыйнае веча</p>
<p>Ва ўсім разабрацца як след,</p>
<p>У нашым жыцці чалавечым,</p>
<p>У тым, што хвалюе сусвет.</p>
<p> </p>
<p>Было там</p>
<p>Нямала гарачых</p>
<p>Гаворак аб справах жывых.</p>
<p>Я быў там.</p>
<p>Я Леніна бачыў,</p>
<p>Як слухаў ён вучняў сваіх.</p>
<p> </p>
<p>Што робіць</p>
<p>Народ наш сягоння,</p>
<p>Зрабіць што наперадзе меў...</p>
<p>Здавалася,</p>
<p>Воблік ягоны</p>
<p>Ад гутарак гэтых святлеў.</p>
<p> </p>
<p>Ён бачыў,</p>
<p>Вялікі наш Ленін,</p>
<p>Што час камунізма прыйшоў,</p>
<p>І рад быў, што шмат пакаленняў</p>
<p>Нядарма лілі сваю кроў.</p>
<p> </p>
<p>Ён слухаў,</p>
<p>Ільіч наш любімы,</p>
<p>Ён бачыў усё — правадыр.</p>
<p>Прад ім разгарнула Радзіма</p>
<p>Усю неабдымную шыр.</p>
<p> </p>
<p>Ляжала ў палях ураджайных,</p>
<p>У бляску</p>
<p>Асветленых сёл</p>
<p>І сотнямі тысяч камбайнаў</p>
<p>Гула пераможна вакол.</p>
<p> </p>
<p>Была ўся</p>
<p>Ў магутных заводах,</p>
<p>У ззянні электраагнёў.</p>
<p>Такою,</p>
<p>Што ў думках заўсёды</p>
<p>Насіў ён праз многа гадоў.</p>
<p> </p>
<p>Багатаю,</p>
<p>Загартаванай,</p>
<p>З паходняю міру ў руках,</p>
<p>Дзе новыя,</p>
<p>Ясныя планы</p>
<p>Наяве ўставалі ў вачах.</p>
<p> </p>
<p>Ён бачыў</p>
<p>У ззянні, у бляску,</p>
<p>У промнях чырвонай зары —</p>
<p>Агні новай станцыі Брацкай</p>
<p>Пад велічны гул Ангары.</p>
<p> </p>
<p>Ён чуў,</p>
<p>Як узбуджаны гоман</p>
<p>Стаіць ад відна да відна —</p>
<p>І там —</p>
<p>Дзе хвалюецца Нёман,</p>
<p>І там —</p>
<p>Дзе гамоніць Дзвіна.</p>
<p> </p>
<p>...Што Арктыка</p>
<p>Блізкаю стала,</p>
<p>На полюсе — станцый дазор,</p>
<p>Што атам,</p>
<p>Расшчэплены ўдала,</p>
<p>Разбегся мільёнамі зор.</p>
<p> </p>
<p>Ён бачыў:</p>
<p>Жаданне збылося,</p>
<p>Краіна, як волат, стаіць,</p>
<p>Хоць, праўда, людзям давялося</p>
<p>Нямала чаго перажыць.</p>
<p> </p>
<p>Нямала ўзнікала</p>
<p>Патрэбаў,</p>
<p>І, можа, часамі зашмат.</p>
<p>Было — не хапала і хлеба,</p>
<p>Адзення было недахват.</p>
<p> </p>
<p>Ды знаў ён,</p>
<p>Што самі мы,</p>
<p>Самі —</p>
<p>І ўлетку і зімняй парой,</p>
<p>Заўсёды сваімі рукамі</p>
<p>Лажылі мы камень на камень</p>
<p>Магутнай будовы сваёй.</p>
<p> </p>
<p>Яе узнялі мы</p>
<p>Такою,</p>
<p>Што промні вакол зіхацяць.</p>
<p>І хоць яна ззяе красою</p>
<p>І сёння далёка відаць,—</p>
<p> </p>
<p>Мы знаем:</p>
<p>Рабіць нам багата,</p>
<p>Каб скончыць вялікасны гмах.</p>
<p>Быў Ленін</p>
<p>На з’ездзе дваццатым</p>
<p>І ўперад азначыў нам шлях.</p>
<p> </p>
<h3><a id="chapter4"></a>IV</h3>
<p>Ляжыць ён</p>
<p>На плошчы Чырвонай,</p>
<p>Між сцен мармуровых ляжыць.</p>
<p>Нібы ён заснуў</p>
<p>І сягоння</p>
<p>З вялікаю думаю спіць.</p>
<p> </p>
<p>І хоць</p>
<p>Цішыня там такая,</p>
<p>Што подых сцішаецца твой,</p>
<p>Выходзіш адтуль,</p>
<p>І здаецца —</p>
<p>Ён побач, ідзе ён з табой.</p>
<p> </p>
<p>Калі мы што творым,</p>
<p>Будуем,</p>
<p>У кожную хвілю і міг</p>
<p>Заўсёды мы Леніна чуем</p>
<p>У думках, у справах сваіх.</p>
<p> </p>
<p>Працуем —</p>
<p>Не знаем спакою,</p>
<p>Не ведаем стомы ў плячах,</p>
<p>Каб стацца хоць кропляй малою</p>
<p>Падобнымі на Ільіча.</p>
<p> </p>
<p>Быць сціплым,</p>
<p>Сардэчным і простым,</p>
<p>Быць заўжды з народам усім,</p>
<p>Быць пільным,</p>
<p>Да ворагаў вострым,</p>
<p>Не  ведаць хістання ні ў чым.</p>
<p> </p>
<p>Абыдзеш</p>
<p>Ты свет увесь чыста —</p>
<p>Не знойдзеш, як ён, аднаго.</p>
<p>А крочым мы ўсе, камуністы,—</p>
<p>Свет чуе паходку яго.</p>
<p>Свет знае,</p>
<p>Якою дарогай</p>
<p>Людзей за сабой ён пазваў.</p>
<p>Не знойдзеш нідзе ты такога,</p>
<p>Каб Леніна сёння не знаў.</p>
<p> </p>
<p>Калі хто ўсяго</p>
<p>Не узважыў,</p>
<p>Дык сэрцам імкнецца ў паход —</p>
<p>Я хлопчыка бачыў у Празе</p>
<p>На свяце — не больш  пяці год.</p>
<p> </p>
<p>Ішоў ён</p>
<p>Сапраўдным героем,</p>
<p>Хоць толькі ад цацак адрос,</p>
<p>Але ўжо сцяжок над сабою</p>
<p>Ён з воблікам Леніна нёс.</p>
<p> </p>
<p>Расці яму,</p>
<p>Хутка ўзнімацца,</p>
<p>Далёка-далёка сягаць!</p>
<p>Са словамі «бацька» і «маці»</p>
<p>Пазнаў ён, як Леніна зваць.</p>
<p> </p>
<p>Бо бацька</p>
<p>Дзіцяці з маленства</p>
<p>З любоўю не раз гаварыў:</p>
<p>— Ёсць вуліца ў Празе</p>
<p>Гібернска,</p>
<p>Дзе Ленін калісьці хадзіў.</p>
<p> </p>
<p>Хадзіў</p>
<p>Ля ягонага дому</p>
<p>І думаў у тыя гады,</p>
<p>Каб сёння такому малому</p>
<p>Ні гора не знаць, ні бяды.</p>
<p> </p>
<p>І хлопчык</p>
<p>Вясёлы, шчаслівы,</p>
<p>Бо Леніна сэрцам знайшоў,</p>
<p>Бо Ленін яго клапатліва</p>
<p>Далёка ў дарогу павёў.</p>
<p> </p>
<p>Сягоння</p>
<p>Нас болей і болей,</p>
<p>Жыццёвы закон наш —</p>
<p>Расці!</p>
<p>І я, і мой сын-камсамолец,</p>
<p>І ўнук, што павінен прыйсці.</p>
<p> </p>
<p>Нас Ленін,</p>
<p>Да шчасця пазваўшы,</p>
<p>Вядзе клапатліва ўвесь час.</p>
<p>Жыве ён</p>
<p>У партыі нашай,</p>
<p>Яна неўміручая ў нас.</p>
<p> </p>
<p>Ёсць сплавы,</p>
<p>Што зліты на славу,</p>
<p>Іх шмат чалавецтва знайшло.</p>
<p>Такога ж магутнага сплаву</p>
<p>Дагэтуль яшчэ не было.</p>
<p> </p>
<p>Струмень ёсць,</p>
<p>Што срэбра, бруіцца,</p>
<p>Пад сонцам, здаецца, звініць...</p>
<p>Як партыя ж наша,</p>
<p>Крыніцы</p>
<p>Не маюць такой чысціні.</p>
<p> </p>
<p>А ў плыні —</p>
<p>Імклівы без краю.</p>
<p>Калі ж перашкода стаіць,</p>
<p>Дык гнеўна тады закіпае,</p>
<p>Знішчае і далей імчыць.</p>
<p> </p>
<p>Вяршыні {Вяршыпі</p>
<p>Прырода стварыла</p>
<p>Праз год міліёны сама.</p>
<p>Ды велічы гэткай і сілы,</p>
<p>Як партыя наша,— няма!</p>
<p> </p>
<p>І гэту</p>
<p>Бязмежную веру</p>
<p>Заўсёды мы ў сэрцах нясём.</p>
<p>Мы з Леніным крочым наперад</p>
<p>Мы з партыяй нашай ідзём!</p>
<p> </p>
<p>Ідзём мы —</p>
<p>У строі паходным</p>
<p>На светлы камуны маяк!</p>
<p>Аб партыі думаю роднай,</p>
<p>Аб Леніне думаю я.</p>
<p> </p>
<p>Аб з’ездзе дваццатым,</p>
<p>Пра тое,</p>
<p>Як шлях ён ўдаль азарыў...</p>
<p>.  .  .  .  .  .  .  .  .  .  .  .  .  .  .  .  .  .  .</p>
<p>Відно мне,</p>
<p>Як гэтай вясною —</p>
<p>У наступ пайшлі трактары.</p>
<p> </p>
<p>Чутно —</p>
<p>Пяцігодка нас кліча.</p>
<p>Мы выйшлі на кліч грамадой.</p>
<p>Чутно мне, як гул будаўнічы</p>
<p>Стаіць над краінай усёй.</p>
<p>І сёння</p>
<p>Я ўвесь ўсхваляваны,</p>
<p>З такою надзеяй пяю,—</p>
<p>Каб гэты радок вершаваны</p>
<p>Знаходзіў дарогу сваю.</p>
<p> </p>
<p>Каб мог ён</p>
<p>З народам сустрэцца</p>
<p>І радасць пачуццяў узняць —</p>
<p>Аб Леніне, партыі сэрцу</p>
<p>Хацелася вельмі сказаць.</p>
<p> </p>
<p>Як партыя наша</p>
<p>Нястомна</p>
<p>Вядзе нас, наперад заве.</p>
<p>У партыі многамільённай</p>
<p>Сягоння наш Ленін — жыве!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>