<div class="container">
<div class="book-utils">
<div id="qrcode"></div>
<a href="/Alaksandar_Puskin/Daroznaja_zalba.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе Ю.Свіркі -->
<!-- HEADER_FIELD SectionAuthor: Вершы -->
<!-- HEADER_FIELD Title: Дарожная жальба -->
<!-- HEADER_FIELD Translation: Юрась Свірка -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Дарожная жальба</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Колькі мне гуляць на свеце</p>
<p>Ці у брычцы, ці вярхом,</p>
<p>Ці ў кібітцы, ці ў карэце,</p>
<p>Ці ў вазку, альбо пяшком?</p>
<p> </p>
<p>І не ў спадчыннай бярлозе</p>
<p>І не там, дзе продкі спяць,</p>
<p>На вялікай мне дарозе</p>
<p>Бог прыдумаў паміраць,</p>
<p> </p>
<p>У гарах ці пад ракітай,</p>
<p>На каменні пад канём,</p>
<p>Ці у рове, што размыты,</p>
<p>Пад раскіданым мастом.</p>
<p> </p>
<p>Ці чума мяне падчэпіць,</p>
<p>Ці замерзну на двары,</p>
<p>Ці мне ў лоб шлагбаўм улепіць</p>
<p>Інвалід — цюхцяй стары,</p>
<p> </p>
<p>Ці у лесе пападуся,</p>
<p>Нож зладзейскі паласне.</p>
<p>Ці ад суму задыхнуся</p>
<p>Дзесьці у каранціне.</p>
<p> </p>
<p>Колькі мне ў журбе галоднай</p>
<p>І пасціць і сумаваць</p>
<p>І цяляцінай халоднай</p>
<p>Трусілі Яра памінаць?</p>
<p> </p>
<p>І ўсё ж лепей быць на месцы,</p>
<p>Па Мясніцкай раз’язджаць</p>
<p>І аб вёсцы і нявесце</p>
<p>Пры каміне ўспамінаць!</p>
<p> </p>
<p>І ўсё ж лепей чарка рому,</p>
<p>Ноччу сон, а ўранку чай;</p>
<p>І ўсё ж лепей, братцы, дома!..</p>
<p>Ну, пайшоў жа, паганяй!..</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Juras_Svirka/">Юрась Свірка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>