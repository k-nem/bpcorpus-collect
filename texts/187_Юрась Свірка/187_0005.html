<div class="container">
<div class="book-utils">
<div id="qrcode"></div>
<a href="/Michail_Lermantau/Zapaviet.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе Ю. Свіркі -->
<!-- HEADER_FIELD SectionAuthor: Вершы -->
<!-- HEADER_FIELD Title: Запавет -->
<!-- HEADER_FIELD Translation: Юрась Свірка -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>Запавет</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>На адзіноце так з табой</p>
<p>Хацеў бы я пабыць:</p>
<p>На свеце мала, братка мой,</p>
<p>Мне засталося жыць!</p>
<p>Паедзеш скора ты дамоў:</p>
<p>Глядзі ж... Ды што? Пра лёс мой зноў,</p>
<p>Сказаць папраўдзе, знаю,</p>
<p>Ніхто не спагадае.</p>
<p> </p>
<p>А запытаюць, што са мной,</p>
<p>Калі хто не забыў,</p>
<p>Скажы, што куляю чужой</p>
<p>У грудзі ранен быў,</p>
<p>Што чэсна за цара памёр,</p>
<p>Што быў на лекараў дакор,</p>
<p>Што ўдзячны свайму краю</p>
<p>Паклон я пасылаю.</p>
<p> </p>
<p>Матуля з бацькам у гадах,</p>
<p>Ці быць ім у жывых...</p>
<p>Было б, прызнацца, так шкада</p>
<p>Мне засмучаць старых;</p>
<p>Калі жывы хто, лепш сказаць,</p>
<p>Што я лянуюся пісаць,</p>
<p>Полк у паход паслалі,</p>
<p>Скажы, каб не чакалі.</p>
<p> </p>
<p>Суседка ёсць у іх адна...</p>
<p>Згадаю, як даўно,</p>
<p>Рассталіся!.. Але яна</p>
<p>Не ўспомніць... ўсё адно</p>
<p>Ёй пра мяне ўсё раскажы</p>
<p>І не шкадуй пустой душы;</p>
<p>Няхай яна паплача...</p>
<p>Нічога ёй не значыць!</p>
<p> </p>
<p>1840</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Juras_Svirka/">Юрась Свірка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>