<div class="container">
<div class="book-utils">
<div id="qrcode"></div>
<a href="/Michail_Lermantau/Listok.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе Ю. Свіркі -->
<!-- HEADER_FIELD SectionAuthor: Вершы -->
<!-- HEADER_FIELD Title: Лісток -->
<!-- HEADER_FIELD Translation: Юрась Свірка -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>Лісток</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Ад роднай галінкі дубовы лісток адарваны</p>
<p>У стэп пакаціўся, няўмольнаю бураю гнаны;</p>
<p>Засох і завяў ён ад холаду, спёкі і гора.</p>
<p>Нарэшце, усё ж дакаціўся да Чорнага мора.</p>
<p> </p>
<p>Ля Чорнага мора чынара стаіць маладая:</p>
<p>З ёй шэпчацца вецер, зялёнае вецце гайдае;</p>
<p>І райскія птушкі на вецці зусім не сумуюць;</p>
<p>У песнях сваіх услаўляюць царэўну марскую.</p>
<p> </p>
<p>Вандроўнік, як зросся з карэннем чынары высокай;</p>
<p>Прытулку часовага моліць са смуткам глыбокім;</p>
<p>І так ён гаворыць: “Я бедны лісточак дубовы,</p>
<p>Заўчасна я выспеў і вырас у краі суровым.</p>
<p> </p>
<p>Адзін і без мэты па свеце нашуся даўно я,</p>
<p>Без ценю засох я, завяў без спачыну-спакою.</p>
<p>Прымі ж ты прышэльца між лісцяў сваіх ізумрудных,</p>
<p>Я ведаю многа сказанняў дзівосных і мудрых”.</p>
<p> </p>
<p>“Ты мне непатрэбны! — лістку адмаўляе чынара —</p>
<p>Ты пыльны і жоўты, — сынам маім свежым не пара.</p>
<p>Ты многае бачыў — нашто мне быліны і жахі?</p>
<p>Мой слых прытамілі даўно ужо райскія птахі.</p>
<p> </p>
<p>Далей падавайся: быць побач з табой не згаджуся.</p>
<p>Мяне любіць сонца, цвіту для яго і свячуся:</p>
<p>Па небе я вецце раскінула тут на прасторы,</p>
<p>Мае карані абмывае халоднае мора”.</p>
<p> </p>
<p>1841</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Juras_Svirka/">Юрась Свірка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>