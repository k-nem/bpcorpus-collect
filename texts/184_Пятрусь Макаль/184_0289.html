<div class="container">
<div class="book-utils">
<div id="qrcode"></div>
<a href="/Piatrus_Makal/Ziamla.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Зямля -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Зямля</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Агорклая ахова палыну,</p>
<p>Які пад ветрам калыхаўся цяжка,</p>
<p>Стагоддзямі трымала цаліну —</p>
<p>Счарнелую самотную манашку.</p>
<p> </p>
<p>Зямля, нібы без рошчыны дзяжа,</p>
<p>Нясілела ад пахаванай сілы.</p>
<p>Нарог, твайго ратоўнага нажа</p>
<p>Яна маўкліва з году ў год прасіла!</p>
<p> </p>
<p>І толькі я — яе спрадвечны друг —</p>
<p>Ад нематы вылечваю жалеза,</p>
<p>Каб, ачуняўшы, плуг,</p>
<p>Што быў аглух,</p>
<p>Палын пад корань рэзаў, як гарэза.</p>
<p> </p>
<p>Прышпорваў я сталёвага каня,</p>
<p>Што бушаваў, нібы гарачы кратар.</p>
<p>Дымок, як грыва, трапятаў штодня,</p>
<p>Ды чмыхаў наздраваты радыятар.</p>
<p> </p>
<p>Гудуць і сёння рукі ад руля...</p>
<p>Ды глянь: набухшы ў кожнай баразёнцы,</p>
<p>Цяжарная ўраджаямі ралля</p>
<p>У павітухі запрашае сонца!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>