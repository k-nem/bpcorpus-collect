<div class="container">
<div class="book-utils">
<div id="qrcode"></div>
<a href="/Piatrus_Makal/Ruza.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ружа -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Ружа</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У кветніку за агарожай</p>
<p>Яна ад летняга цяпла</p>
<p>Такою казачна прыгожай</p>
<p>Аднойчы ўранку расцвіла.</p>
<p>І ўбачыла ў святле ружовым</p>
<p>Усё наўкол, усё наўкол.</p>
<p>У водары яе мядовым</p>
<p>Трымцелі млява высь і дол.</p>
<p>Тут і дарослы і падлетак</p>
<p>Цвярозы свой спакой губіў</p>
<p>І ружы, як царыцы кветак,</p>
<p>Паклоны ў захапленні біў.</p>
<p>Яна ж, хаваючыся ў вецце,</p>
<p>Захоўвала духмяны цвет.</p>
<p>Люляў яе ружовы вецер,</p>
<p>Ружовы лёс, ружовы свет,</p>
<p>Пакуль не шуснула раптоўна</p>
<p>Рука садоўніка ў лісцё...</p>
<p>І абарвалася гвалтоўна</p>
<p>Яе прыгожае жыццё.</p>
<p>Як берагла рупліва ружа</p>
<p>Сваёй красы цнатлівай бель!</p>
<p>І вось пачула з вуснаў мужа,</p>
<p>Што ёй цана — адзін рубель.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>