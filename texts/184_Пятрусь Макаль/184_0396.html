<div class="container">
<div class="book-utils">
<div id="qrcode"></div>
<a href="/Piatrus_Makal/Sustreca_3_bratam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сустрэча 3 братам -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Сустрэча 3 братам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я к вам прыехаў, горы і даліны,</p>
<p>Як госць да самай блізкае радні.</p>
<p>Застаўся тут ваеннаю часінай</p>
<p>Мой родны брат</p>
<p>На энскай вышыні.</p>
<p>Яго ўзялі любоўна закарпатцы</p>
<p>На мармурную белую пліту.</p>
<p>У касцы,</p>
<p>У паходнай плашч-палатцы</p>
<p>І дзень і ноч стаіць ён на пасту.</p>
<p>Стаіць з геройскай зоркай залатою...</p>
<p>І да яго з гурбой таварышоў</p>
<p>Я сцежкай узбіраюся крутою,</p>
<p>Якую ён пад кулямі прайшоў.</p>
<p>А там, унізе,—</p>
<p>Шыр палёў вясновых,</p>
<p>Рады зялёных вінаградных лоз,</p>
<p>Якім мой брат у дні вайны суровай</p>
<p>Сваёй рукой жыццё і мір прынёс.</p>
<p>Я прад героем галаву схіляю,</p>
<p>Са мной — сябры:</p>
<p>Паклон табе, мой брат! —</p>
<p>Ад гэтага квітнеючага краю</p>
<p>І ад далёкіх гродзенскіх прысад.</p>
<p>А ён рукой нас прывітаць не можа:</p>
<p>Трымае зброю воіна рука,</p>
<p>Бо чуе ён</p>
<p>За морам брэх варожы</p>
<p>І палец не адводзіць ад курка.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>