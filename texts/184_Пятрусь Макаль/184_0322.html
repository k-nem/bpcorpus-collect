<div class="container">
<div class="book-utils">
<div id="qrcode"></div>
<a href="/Piatrus_Makal/Moj_les.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Мой лес -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Мой лес</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Лес, як вада, наталяе смагу.</p>
<p>Задыхаючыся ў вулічнай таўкатні,</p>
<p>Я лесу крычу,</p>
<p>як ратоўнаму магу:</p>
<p>— Дай мне глыток сваёй цішыні!</p>
<p>У бор, як у тайну,</p>
<p>загляну я,</p>
<p>Каб зведаць сапраўдную глыбіню:</p>
<p>За абыякавасцю драўлянаю</p>
<p>Колькі ўнутры схавана агню!</p>
<p>Калі да мары маёй стопавярховае</p>
<p>З паходняй падпальшчыка {падпалынчыка</p>
<p>вораг лез,</p>
<p>Я сказаў:</p>
<p>— Будзь маёй аховаю.</p>
<p>Самая мнагаствольная артылерыя —</p>
<p>Лес.</p>
<p>Дубы і сосны,</p>
<p>не ўмеючы клясціся,</p>
<p>Заўсёды маўкліва прымалі бой.</p>
<p>На гэткіх і сёння</p>
<p>можна пакласціся:</p>
<p>Не падвядуць у службе любой.</p>
<p>Скрыпкай дык скрыпкай,</p>
<p>якая б прапела</p>
<p>Крык,</p>
<p>і надзею,</p>
<p>і гора да дна —</p>
<p>Усё, што нямая лясная капэла</p>
<p>Выказаць людзям хацела здаўна.</p>
<p>Мачтаю —</p>
<p>ростам ад кроны да кораня.</p>
<p>Ці мала яшчэ высокіх пастоў?</p>
<p>Я дрэвам самую бездакорную</p>
<p>Характарыстыку выдаць гатоў.</p>
<p>Выстаялі.</p>
<p>Не адступілі.</p>
<p>У акупацыі</p>
<p>Не былі.</p>
<p>Вось што значыць як след акапацца,</p>
<p>Укараніцца на роднай зямлі!</p>
<p>Секлі,</p>
<p>палілі цябе на бяду маю,</p>
<p>А ты зноў — галавой да нябёс.</p>
<p>Я пра цябе часта думаю,</p>
<p>Мой лес —</p>
<p>Мой лёс.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>