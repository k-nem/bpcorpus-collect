<div class="container">
<div class="book-utils">
<div id="qrcode"></div>
<a href="/Piatrus_Makal/Raby.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Рабы -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Рабы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З крыжом,</p>
<p>іржавым і надломаным,</p>
<p>Спічасты шпіль да зор</p>
<p>Прасцёр</p>
<p>На плошчы ў горадзе над Нёманам</p>
<p>Касцёл,</p>
<p>Нібы вяршыня гор.</p>
<p>Ад граду, што калоссі жытнія</p>
<p>Малоціць сотнямі цапоў,</p>
<p>І ад маланкі, што абжытая</p>
<p>Бяжыць па дроце між слупоў,—</p>
<p>Як цені, цягнуцца паломнікі</p>
<p>У храм, нібыта ў век былы...</p>
<p>Мае равеснікі — палоннікі</p>
<p>Сівой касцёльнае імглы.</p>
<p>Іх даўкім дымам замуроўвае —</p>
<p>Раздзьмуў кадзіла бог рабы.</p>
<p>І б’юць аб пліты мармуровыя</p>
<p>Ілбамі потнымі</p>
<p>Рабы.</p>
<p>Жанчына — горкаю рабінаю:</p>
<p>Удовін позірк,</p>
<p>як сляза.</p>
<p>Багіня хараства рабыняю</p>
<p>Згінаецца, нібы лаза.</p>
<p>Малітву посны пастар выдыхнуў</p>
<p>Баском рыпучым, як пратэз,</p>
<p>І раптам крык бунтоўна выбухнуў</p>
<p>Дзіцячы крык, нібы пратэст.</p>
<p>Дзядок з вачамі жаўтароціка</p>
<p>Свой крыжык цісне да грудзей.</p>
<p>Выцягвае каменні гоціка</p>
<p>І гне людзей,</p>
<p>І гне людзей...</p>
<p>Мая эпоха!</p>
<p>Ты — нязвычная!</p>
<p>Табе ў вяках няма раўні.</p>
<p>Нейлонавая і касмічная,</p>
<p>Рабам калені разагні!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>