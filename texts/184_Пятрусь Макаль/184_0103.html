<div class="container">
<div class="book-utils">
<div id="qrcode"></div>
<a href="/Piatrus_Makal/Nadzieju_pradziom.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Надзею прадзём..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Надзею прадзём..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Надзею прадзём бясконца</p>
<p>З упартасцю шаўкапрада.</p>
<p>Туман,</p>
<p>не хавай сонца,</p>
<p>Што непазбежна, як праўда.</p>
<p>Прычалу самотнаму сніцца</p>
<p>Дотык рыбацкага чоўна.</p>
<p>Сніцца, пакуль праясніцца</p>
<p>Мора, што дыхае чорна.</p>
<p>Не могуць прабіцца да неба</p>
<p>Зерняткі, што ў баразёнцы...</p>
<p>Ах, колькі нам высветліць трэба</p>
<p>Туман,</p>
<p>не хавай сонца!</p>
<p>Снег на палетку растане —</p>
<p>І рунь, што была скаваная,</p>
<p>Зялёным агнём паўстане!</p>
<p>Схаванае — не пахаванае!</p>
<p>І раптам за вёскай у жыце</p>
<p>Брэх выбухае воўчы...</p>
<p>Хто там ізноў, скажыце,</p>
<p>Пускае туман у вочы?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>