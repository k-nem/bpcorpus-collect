<div class="container">
<div class="book-utils">
<div id="qrcode"></div>
<a href="/Piatrus_Makal/Piensijaniery.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пенсіянеры -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Пенсіянеры</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Паселены тут, на гары,</p>
<p>Як у зацішнай кватэры,</p>
<p>Век дажываць стары</p>
<p>Рэчы-пенсіянеры.</p>
<p>Без слухачоў, адны,</p>
<p>Бадзёрыя робячы міны,</p>
<p>Праводзяць штодзень яны</p>
<p>Вечар сваіх успамінаў.</p>
<p>Усё, што спазнаў на вяку,</p>
<p>Аповесць былой славы,</p>
<p>Прыладзіўшыся ў кутку,</p>
<p>Расказвае стул кульгавы.</p>
<p>Тыя, што маюць вагу,</p>
<p>Яго прасавалі да глянцу,</p>
<p>Пакуль не зламаў нагу</p>
<p>На юбілейнай гулянцы.</p>
<p>— Прыйшла і мая чарга,</p>
<p>Стала я жэрдкай без кошту...</p>
<p>Драўляная качарга</p>
<p>Газавай плітцы навошта?</p>
<p>А некалі — будзь здароў! —</p>
<p>Я шуравала ў печы</p>
<p>Пад вечным абстрэлам дроў,</p>
<p>Што мне апякалі плечы.</p>
<p>Слова бярэ патэфон:</p>
<p>Даўшы пачуццям выйсце,</p>
<p>Сіпіць, як парожні сіфон —</p>
<p>Ах, як ён грымеў калісьці!</p>
<p>Быў ён для часу свайго</p>
<p>Заслужаны запявала.</p>
<p>Як кажуць, пад дудку яго</p>
<p>Хто не скакаў, бывала?</p>
<p>Яго разумелі без слоў.</p>
<p>Але нарэшце:</p>
<p>— Далоў!</p>
<p>Годзе, ахрыплы ёлуп,—</p>
<p>Грымнула радыёла...</p>
<p>З затоенаю журбой</p>
<p>Каманднага рангу песні,</p>
<p>Што ўчора вадзілі ў бой,</p>
<p>Сягоння ідуць на пенсію.</p>
<p>Без слухачоў, адны,</p>
<p>Рэчы праводзяць вечар.</p>
<p>Пласцінка, як шар зямны,</p>
<p>Круціцца, круціцца вечна.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>