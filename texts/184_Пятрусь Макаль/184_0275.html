<div class="container">
<div class="book-utils">
<div id="qrcode"></div>
<a href="/Piatrus_Makal/Dym.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дым -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Дым</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Папярос агнявыя джальцы</p>
<p>Абуджаюць імгненны ўздым.</p>
<p>Прабіваючыся праз пальцы,</p>
<p>Сіняй змейкай віецца дым.</p>
<p>Ад п’янлівага тлуму ў застоллі</p>
<p>Сэрцы соладка растаюць:</p>
<p>І, пружынячы дрогка,</p>
<p>да столі</p>
<p>Змейкі кольцамі дастаюць.</p>
<p>Нібы куля ў ствале, нямею,</p>
<p>Удыхаючы з’едлівы чад:</p>
<p>Смокчуць змеі,</p>
<p>табачныя змеі</p>
<p>Вішні вуснаў і грудзі дзяўчат.</p>
<p>Не распушчана маладымі</p>
<p>Жоўкнуць твары і пачуццё.</p>
<p>Вочы ў дыме.</p>
<p>І думкі ў дыме.</p>
<p>Думы ў дыме. У дыме жыццё.</p>
<p>Як жа зараз прызнацца цяжка</p>
<p>Мне самому сабе цішком:</p>
<p>Пацалунак з табой —</p>
<p>як зацяжка</p>
<p>Папяросным крутым дымком.</p>
<p>Ты адольваеш небяспеку,</p>
<p>Каб не тыцкалі модніцы ўсе.</p>
<p>— Бач, адстала, адстала ад веку —</p>
<p>Тытунём ад яе не нясе...</p>
<p>І не ў сіле ўтаймоўваць злосці,</p>
<p>Грымну раптам у цішыні:</p>
<p>— Пойдзем з дыму! Да сонца ў госці!</p>
<p>Да паветра і чысціні...</p>
<p>Ці не лепей даверыцца квецені,</p>
<p>Зорнай свежасці і траве?</p>
<p>Каб ты пахла суніцаю, вецер</p>
<p>Плацце дыму з цябе сарве...</p>
<p>Я малюся, каб позірк дзявочы</p>
<p>Цыгарэтным агнём не згас...</p>
<p>Не пускайце нам дым у вочы,</p>
<p>І без дыму мы любім вас!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>