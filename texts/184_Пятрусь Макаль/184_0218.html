<div class="container">
<div class="book-utils">
<div id="qrcode"></div>
<a href="/Piatrus_Makal/Azbuka_biehu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Азбука бегу -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Азбука бегу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Была зіма.</p>
<p>Зімы няма.</p>
<p>А на душы —</p>
<p>Старэчай тугі ледзяшы.</p>
<p>Маленькі раўчук —</p>
<p>Дзіця сонца і снегу,</p>
<p>Авалодваючы азбукай бегу,</p>
<p>На асфальце</p>
<p>Пявуча</p>
<p>Рукой свавольнай</p>
<p>Першыя літары</p>
<p>Піша,</p>
<p>Як вучань</p>
<p>На дошцы школьнай...</p>
<p>Жэўжык,</p>
<p>Які ў сумётах нямеў,</p>
<p>Якога не чулі ўчора,</p>
<p>Бач ты, як зашумеў:</p>
<p>Падавай яму мора!</p>
<p>У рыжаватай імжы</p>
<p>Струны наладжваюць капяжы.</p>
<p>Кроплі,</p>
<p>Пакінуўшы родны карніз</p>
<p>І не хаваючы свой адчай,</p>
<p>Ляцяць галовамі ўніз —</p>
<p>У ручай,</p>
<p>Які, пасваволіўшы трошку —</p>
<p>Годзе шумець дармова! —</p>
<p>На роўную выбег дарожку —</p>
<p>Да мора.</p>
<p>І вось ужо ў ім,</p>
<p>Як у басейне сваім,</p>
<p>Купаецца сонца,</p>
<p>Купаецца воблака,</p>
<p>Купаецца вышыня.</p>
<p>Лёгка плёхае цішыня,</p>
<p>Мару аб моры, ручай, калышы,</p>
<p>Хай спраўдзяцца ўсе спадзяванні твае.</p>
<p>Старая туга, што асела ў душы,</p>
<p>Растае.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>