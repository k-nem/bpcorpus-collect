<div class="container">
<div class="book-utils">
<div id="qrcode"></div>
<a href="/Piatrus_Makal/Biaroza.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Бяроза -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Бяроза</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І гаспадыняй і рабою</p>
<p>Ты нечакана станеш мне,</p>
<p>Калі святло тваё рабое</p>
<p>Душу пранізліва кране.</p>
<p>І я ўзыходжу зноў на сопку,</p>
<p>Дзе наталяе голад мой</p>
<p>Глыток бярозавага соку,</p>
<p>Глыбінны смак зямлі самой,</p>
<p>Не дай мне абмінуць удачу</p>
<p>І завядзі ў гушчар лясны,</p>
<p>Дзе я ў святле тваім убачу</p>
<p>Маёй удачы цуд грыбны.</p>
<p>Тут, дзе была ты сувязною,</p>
<p>Мне адшукаць ізноў дазволь</p>
<p>На выцвілай бяросце мною</p>
<p>Накрэслены штыком пароль...</p>
<p>Як і цябе, мяне шчапала</p>
<p>Бяды ваенная пара.</p>
<p>Ды я не ўпаў і ты не ўпала</p>
<p>Перад пагрозай тапара.</p>
<p>Працягвай мне свяціць бясконца,</p>
<p>Гаючай ласкай атулі,</p>
<p>Маё бярозавае сонца,</p>
<p>Высокае святло зямлі.</p>
<p>Калі вятры гадоў астудзяць</p>
<p>Гарачыню майго чала</p>
<p>І лёс мяне на ноч асудзіць,—</p>
<p>Пазыч цяпла, пазыч святла.</p>
<p>Над галавой маёй, бяроза,</p>
<p>Нязгаснай свечкай засвяці</p>
<p>Так нетаропка і цвяроза,</p>
<p>Як ты мне свеціш пры жыцці.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>