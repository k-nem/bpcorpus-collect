<div class="container">
<div class="book-utils">
<div id="qrcode"></div>
<a href="/Piatrus_Makal/Idziom_dalej.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ідзём далей..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Ідзём далей..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ідзём далей, ідзём далей:</p>
<p>Світае ў дымцы сіняй...</p>
<p>За юбілеем юбілей —</p>
<p>Вяршыня за вяршыняй.</p>
<p>У спешцы, як усе, іду.</p>
<p>Дарожныя турботы:</p>
<p>Ледзь паспяваю на хаду</p>
<p>Здымаць старыя боты.</p>
<p>Удачам новым чалавек</p>
<p>Ужо стукоча ў брамку.</p>
<p>Далей ад траў, далей ад рэк —</p>
<p>Усё ў адным напрамку.</p>
<p>Далей ад чысціні крыніц,</p>
<p>З якіх пілі мы неба,</p>
<p>Далей ад росных медуніц,</p>
<p>Ад ворыва, ад хлеба...</p>
<p>Ах, як далёка мне відно</p>
<p>З ракетнага пагорку:</p>
<p>Калі на дыбкі стаць адно —</p>
<p>Рукой дастанеш зорку!</p>
<p>Зямное прыцяжэнне — прэч!</p>
<p>І ўжо гняце, як цяжкасць,</p>
<p>Бязважкасць рук,</p>
<p>Бязважкасць плеч</p>
<p>І — галавы бязважкасць.</p>
<p>Таму і вабіць так здаля</p>
<p>Усё, што змалку блізка:</p>
<p>Мой дом, мой кут, мая зямля,</p>
<p>Майго жыцця калыска.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>