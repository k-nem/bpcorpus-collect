<div class="container">
<div class="book-utils">
<div id="qrcode"></div>
<a href="/Piatrus_Makal/Sam_ad_ciabie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Сам ад цябе..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Сам ад цябе..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сам ад цябе прыйшоў пакорна я</p>
<p>З няўтульнасці, як з вечнае разлукі,</p>
<p>У кайданы твае, любоў мая,</p>
<p>Падставіўшы добраахвотна рукі.</p>
<p> </p>
<p>І мне маёй свабоды не шкада —</p>
<p>Маторы трубяць славу светафорам!</p>
<p>Я без цябе —</p>
<p>без рэчышча вада,</p>
<p>Якой ніколі не сустрэцца з морам.</p>
<p> </p>
<p>Стыхія ад вясновага буянства</p>
<p>Шугае з берагоў, як з абцугоў,</p>
<p>А потым зноў шукае пастаянства,</p>
<p>Вяртаецца ў абдымкі берагоў.</p>
<p> </p>
<p>Змывае ўсё без выбару мяцежнасць</p>
<p>Неўтаймавана ўздыбленай хады.</p>
<p>І цяжка так схапіць за павады,</p>
<p>Адчуць, што незалежнасць —</p>
<p>не бязмежнасць.</p>
<p> </p>
<p>Багінямі да нас прыходзяць жонкі</p>
<p>З нявест у шлюбнай квецені вясны.</p>
<p>Звініце ж, абручальныя пярсцёнкі,</p>
<p>Кахання залатыя кайданы.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>