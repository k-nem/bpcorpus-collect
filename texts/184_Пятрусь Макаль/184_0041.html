<div class="container">
<div class="book-utils">
<div id="qrcode"></div>
<a href="/Piatrus_Makal/Vysyni_nam_dajucca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Вышыні нам даюцца..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Вышыні нам даюцца..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вышыні нам даюцца з боем</p>
<p>Ці ты стары, ці малады.</p>
<p>Не патурай уласным болям,</p>
<p>Не паўтарай свае сляды.</p>
<p>Не пераймай таго, хто важна</p>
<p>Хвалой ліслівай лашчыць слых,</p>
<p>Становячыся незаўважна</p>
<p>Рабом сваіх удач былых.</p>
<p>Хай, закасаўшы рукавы,</p>
<p>На свой партрэт наводзіць глянец</p>
<p>Самаздаволены ўтрыманец</p>
<p>Заслугі даўняй — удавы.</p>
<p>Калі настойлівая стома</p>
<p>Салодка хіліць на спачын,</p>
<p>Даводзячы, што ты ўжо дома,</p>
<p>Ступі яшчэ хоць крок адзін.</p>
<p>І, як нязнаная планета,</p>
<p>Гукне зямля далей ісці...</p>
<p>Адчуеш ты, што, можа, гэта —</p>
<p>Галоўны крок твой у жыцці.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>