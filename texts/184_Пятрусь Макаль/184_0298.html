<div class="container">
<div class="book-utils">
<div id="qrcode"></div>
<a href="/Piatrus_Makal/Kola.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Кола -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Кола</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я — кола. Мая доля —</p>
<p>Часамі з грукам і нехаць —</p>
<p>Круціцца ўвесь век на доле,</p>
<p>Каб вам наверсе ехаць.</p>
<p>Цісне ваўсю на педалі</p>
<p>Рыпучых гадоў бяссонне.</p>
<p>Не помню, з якой далі</p>
<p>Я прыкаціла ў сёння.</p>
<p>Я вырабляла сальта</p>
<p>На дрогкіх ухабах былога.</p>
<p>Зараз па люстры асфальту</p>
<p>Носіць мяне дарога</p>
<p>Я, руху вярчальнага лёкай,</p>
<p>Сцярджаю людское суседства.</p>
<p>Ах, як на мне далёка</p>
<p>Заехала чалавецтва!</p>
<p>Я састарэла нібыта...</p>
<p>І хтосьці з вышынь здабытых</p>
<p>Ужо да мяне невясёла</p>
<p>Гукае: «Далоў кола!»</p>
<p>Спаборнікі эры зорнай,</p>
<p>Падманам сябе не цешце,</p>
<p>Быццам у гонцы маторнай</p>
<p>Я дакруцілася ўрэшце.</p>
<p>Я — пачатковая школа</p>
<p>Узлётнай ракетнай сілы:</p>
<p>Калі не разгоніць кола,</p>
<p>У неба не ўздымуць і крылы...</p>
<p>Качуся,</p>
<p>гонячы скруху,—</p>
<p>Аж зоркі трымцяць наўкола —</p>
<p>Я — кола адвечнага руху,</p>
<p>Выратавальнае кола.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>