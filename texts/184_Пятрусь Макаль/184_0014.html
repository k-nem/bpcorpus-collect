<div class="container">
<div class="book-utils">
<div id="qrcode"></div>
<a href="/Piatrus_Makal/Adkryvali_macieryki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Адкрывалі мацерыкі..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Адкрывалі мацерыкі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Адкрывалі мацерыкі</p>
<p>І маленькія астраўкі,</p>
<p>Пікі горныя і пагоркі</p>
<p>І даўно патухлыя зоркі.</p>
<p>Вынаходнікі столькі знайшлі,</p>
<p>Адкрывальнікі столькі адкрылі,</p>
<p>Што ў бабулькі старой — Зямлі</p>
<p>За спіной разгарнуліся крылы.</p>
<p>Грэла кожнае адкрыццё.</p>
<p>Вынаходзілі плуг і порах.</p>
<p>У спаборніцтве смерць і жыццё,</p>
<p>Вынаходзячы, крочылі поруч.</p>
<p>Ціснем — вецер у твар сячэ:</p>
<p>Гонка, гонка — хвароба веку!</p>
<p>Ах, бы толькі адкрыць яшчэ</p>
<p>Чалавека</p>
<p>У чалавеку.</p>
<p>Дайце браму краіны любві</p>
<p>Адчыніць, нібы дзверы дома.</p>
<p>Моры гневу і рэкі крыві</p>
<p>Аддадзім назаўжды былому.</p>
<p>Я адкрыць хачу, як і ты,</p>
<p>У жыцці, а не ў цудах казкі</p>
<p>Кантыненты людской дабраты,</p>
<p>Акіяны пяшчоты і ласкі.</p>
<p>Ты задумаўся — што з табой?</p>
<p>Ты народжаны быць адкрытым.</p>
<p>Як падземнай ракі прыбой,</p>
<p>Неадкрытасць крычыць крыкам.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>