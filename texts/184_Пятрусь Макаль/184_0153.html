<div class="container">
<div class="book-utils">
<div id="qrcode"></div>
<a href="/Piatrus_Makal/Susiedka_maja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Суседка мая..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Суседка мая..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Суседка мая —</p>
<p>вуліца.</p>
<p>Я цябе, несціханую, слухаю.</p>
<p>Днём гудзеш перапоўненым вуллем,</p>
<p>Уначы засядаеш квактухаю...</p>
<p> </p>
<p>Каб сон мяне атуліў салодкі,</p>
<p>Ты пяшчотным няньчыным рухам</p>
<p>Мне трамваі свае,</p>
<p>як бразготкі,</p>
<p>Доўга-доўга трасеш над вухам.</p>
<p> </p>
<p>Ты варочаешся без адбою,</p>
<p>Неспакойная,</p>
<p>як бяссонніца,</p>
<p>Аж пакуль на зары над табою</p>
<p>Куранём не праклюнецца сонца.</p>
<p> </p>
<p>І куды я ступіў бы раніцай,</p>
<p>Калі б не тваё суседства?</p>
<p>Ты —</p>
<p>дотык маёй абранніцы,</p>
<p>Дотык да чалавецтва.</p>
<p> </p>
<p>Я тваю таварыскасць знаю,</p>
<p>Суседка мая —</p>
<p>вуліца.</p>
<p>Ты дойдзеш, як сувязная,</p>
<p>Да ўсіх, хто на хутары туліцца.</p>
<p> </p>
<p>Як табе я аддзячу, дарэчы?..</p>
<p>Калі б толькі ногі ўтрымалі,</p>
<p>Я б ускінуў сабе на плечы</p>
<p>І панёс за цябе трамваі...</p>
<p> </p>
<p>Мы з табой у сяброўскім хаўрусе —</p>
<p>І мяне ты на шпацыр клічаш.</p>
<p>А ў маўклівасці зажуруся,</p>
<p>Ты мне грому, суседка, пазычыш!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>