<div class="container">
<div class="book-utils">
<div id="qrcode"></div>
<a href="/Piatrus_Makal/Biely_bierah.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Белы бераг -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Белы бераг</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дрогкай хвалі шаўковы шолах</p>
<p>Запрашае ў блакітны рай.</p>
<p>Белы бераг —</p>
<p>Краіна голых.</p>
<p>Белы бераг —</p>
<p>Янтарны край.</p>
<p>Белы бераг —</p>
<p>Краіна роўнасці.</p>
<p>Тут вяртаемся хоць на міг</p>
<p>Ад уяўнасці, ад умоўнасці,</p>
<p>Як дамоў, да сябе саміх.</p>
<p>Адчуваеш сваю падсуднасць</p>
<p>Перад морам — жыхар зямлі.</p>
<p>Тут не толькі мускулы, —</p>
<p>Сутнасць,</p>
<p>Як на споведзі, агалі.</p>
<p>Не раняючы гордай годнасці,</p>
<p>Мора просіць тваёй рукі.</p>
<p>Пакажыцеся ў першароднасці —</p>
<p>Прэч акрасы і парыкі!</p>
<p>Тут і дужыя, тут і кволыя</p>
<p>Пабраталіся сапраўды.</p>
<p>Каралі і прэм’еры — голыя! —</p>
<p>Перад шумнай уладай вады.</p>
<p>Хвалі падаюць, мякка сцелючы</p>
<p>Зіхатлівыя дываны.</p>
<p>Скіньце ўборы фальшывай велічы</p>
<p>Скіньце смела мундзір маны!</p>
<p>Акуніцеся, дакраніцеся</p>
<p>Да бунтарнасці трапяткой,</p>
<p>І заб’ецца ў вас, як у віцязя,</p>
<p>Грыва вечнасці пад рукой.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>