<div class="container">
<div class="book-utils">
<div id="qrcode"></div>
<a href="/Piatrus_Makal/Hadzinnik.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Гадзіннік -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Гадзіннік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На поўны ход, на ўвесь размах,</p>
<p>Парыпваючы ржава,</p>
<p>Гудзеў гадзіннікавы гмах —</p>
<p>Маленькая дзяржава.</p>
<p>Рыпеў і пеў метал цяжкі —</p>
<p>Гарбінкі ды зарубкі.</p>
<p>Падналягалі рычажкі,</p>
<p>Пакручваліся шрубкі.</p>
<p>І вось пачуўся гук начны —</p>
<p>Прыгожы і ўладарны.</p>
<p>Ва ўсе званы, ва ўсе званы</p>
<p>Біў малаток ударны.</p>
<p>— Бяссонна дбае кожны з нас,</p>
<p>Каб быў гадзіннік спраўны.</p>
<p>Працуем дружна мы на час —</p>
<p>І велічны, і слаўны.</p>
<p>Клапочам у імя гадзін</p>
<p>Спаянасці і згоды...</p>
<p>І толькі маятнік адзін</p>
<p>Вагаецца заўсёды...</p>
<p>І ўвесь гадзіннік пакрысе</p>
<p>Завёўся ў звонкай сполцы.</p>
<p>Наперабой гудзелі ўсе —</p>
<p>Спружынкі, гайкі, колцы.</p>
<p>— Як трэба толькі закруці —</p>
<p>І выцягнецца ў струнку!</p>
<p>— Павінны рухацца ў жыцці</p>
<p>Усе ў адным кірунку!</p>
<p>І ўжо сталёвым кулачком</p>
<p>Ад злосці нехта бразнуў.</p>
<p>І збіты маятнік маўчком</p>
<p>Хіснуўся і завязнуў.</p>
<p>І ў той жа міг спыніўся час —</p>
<p>О страшнае каварства! —</p>
<p>Знямела ўраз, застыла ўраз</p>
<p>Гадзіннікава царства.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>