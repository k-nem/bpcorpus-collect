<div class="container">
<div class="book-utils">
<div id="qrcode"></div>
<a href="/Piatrus_Makal/Ja_z_vioski.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Я з вёскі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Я з вёскі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вуголлем у мае страляе сны</p>
<p>Касцёр вясны, што не паспеў ачахнуць.</p>
<p>Я выйшаў з вёскі, выйшаў з баразны,—</p>
<p>І ворывам мае далоні пахнуць.</p>
<p>Смыляць дасюль на пальцах мазалі,</p>
<p>Набраклыя цяжкой п’янлівай стомай,</p>
<p>Майму нашчадку сёння невядомай...</p>
<p>Паўстаў я жытам да святла з зямлі!</p>
<p>На вішнях цвет пад вечар закіпаў,</p>
<p>Духмяны, нібы пена сырадою,</p>
<p>Калі я рукі ў баразне купаў,</p>
<p>Перш як абмываць крынічнаю вадою.</p>
<p>Я, аратай, абуджаны вясной,</p>
<p>За плугам дыбаў цяжка і бясконца,</p>
<p>Нібы з канём у вупражы адной</p>
<p>Выцягваў з цемры воз зямны да сонца...</p>
<p>Я спасцігаў навуку вышыні,</p>
<p>У цёплай глебе грузнучы па пояс.</p>
<p>Працягваю і ў сённяшнія дні</p>
<p>Жыцця майго жытнёвую аповесць.</p>
<p>Стаяць нябёсы на маім плячы.</p>
<p>Калі б, зямля, ты не дала мне хлеба,</p>
<p>Ці змог бы дацягнуцца я да неба,</p>
<p>Аб зорны келіх губы апячы?</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>