<div class="container">
<div class="book-utils">
<div id="qrcode"></div>
<a href="/Piatrus_Makal/Skarha_cvika.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Скарга цвіка -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Скарга цвіка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Справа мая —</p>
<p>дрэнь,</p>
<p>Не ўчуеш і добрага слоўца,</p>
<p>На службе мяне штодзень</p>
<p>Не гладзяць, а б’юць па галоўцы.</p>
<p>Гэткая доля ў цвіка:</p>
<p>Хочаш не хочаш — залазь!</p>
<p>Кароткі ўгавор малатка:</p>
<p>— Стук!</p>
<p>— Вух!</p>
<p>— Лясь!</p>
<p>А ўпрэшся часамі,</p>
<p>з бяды</p>
<p>Згорбішся, скруцішся крукам,</p>
<p>Дык па баку тады</p>
<p>Абух забухае з грукам.</p>
<p>Допыт! Маўчу, як герой,—</p>
<p>Не скрыгатні, не ўскрыкні!</p>
<p>Латаю скарбы старой</p>
<p>Рыпучай і скрыўленай скрынкі.</p>
<p>Ні любасці, ні хвалы.</p>
<p>Драўніна ад воч мяне ўтойвае.</p>
<p>Вострыя ўсе вуглы</p>
<p>Целам сваім знітоўваю.</p>
<p>Справа мая —</p>
<p>дрэнь.</p>
<p>Ці ж малатку яе ўладзіць?</p>
<p>Мяне па галоўцы штодзень</p>
<p>Ляскаюць, а не гладзяць.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>