<div class="container">
<div class="book-utils">
<div id="qrcode"></div>
<a href="/Piatrus_Makal/Adbitak_palcau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Адбітак пальцаў -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Адбітак пальцаў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Таму, хто ступіць на заморскі бераг,</p>
<p>Адолеўшы крутых стыхіяў плынь,</p>
<p>Загадваюць:</p>
<p>на дзесяці паперах</p>
<p>Адбітак пальцаў, як пячаць, пакінь...</p>
<p> </p>
<p>З дрыготкіх зрэнкаў — прагавітых джальцаў</p>
<p>Здыміце акуляры, слепакі!</p>
<p>І перад вамі, як адбіткі пальцаў,</p>
<p>Паўстануць буйна ўсе мацерыкі.</p>
<p> </p>
<p>Глядзіць у затуманеныя воды</p>
<p>З амерыканскіх тлумных берагоў</p>
<p>Адбіткам пальцаў статуя Свабоды,</p>
<p>Аглухлая ад звону ланцугоў...</p>
<p> </p>
<p>Калі б была ў яе на выезд віза,</p>
<p>На востраў Кубу адплыла б даўно...</p>
<p>Адбітак пальцаў —</p>
<p>гэта Монна Ліза</p>
<p>І Рэмбрандта важкое палатно.</p>
<p> </p>
<p>Адбітак пальцаў — гэта ўсё жывое:</p>
<p>І нот шматкроп’е. І ракет дымы...</p>
<p>І нават Млечны Шлях над галавою,</p>
<p>Куды ступаем па ступеньках мы.</p>
<p> </p>
<p>Хай будзе ўсім дапытлівым вядома,</p>
<p>Адкуль да зор узлёт мы пачалі:</p>
<p>Мая далонь — пляцоўка касмадрома,</p>
<p>З якой увысь стартуюць караблі!</p>
<p> </p>
<p>Мая далонь у стоме, бы ў затоне.</p>
<p>На ёй, нібы вяршыні, мазалі.</p>
<p>І, як па карце, па сваёй далоні</p>
<p>Прарочу я наступны лёс зямлі.</p>
<p> </p>
<p>Калоціць страх сусветную арханку:</p>
<p>Ламаючы счарнелы лёд акоў,</p>
<p>Дзяржаўна ўздымуць золак сцяга ўранку</p>
<p>Пяць дружных пальцаў — пяць мацерыкоў!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>