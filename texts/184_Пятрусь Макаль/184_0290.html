<div class="container">
<div class="book-utils">
<div id="qrcode"></div>
<a href="/Piatrus_Makal/Internat.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Інтэрнат -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Інтэрнат</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>У цяперашнім студэнцкім інтэрнаце на Дунайскім</p>
<p>узбярэжжы, дзе летам</p>
<p>праходзяць міжнародныя семінары</p>
<p>славістаў, адразу пасля вызвалення</p>
<p>Браціславы размяшчаўся савецкі</p>
<p>ваенны шпіталь.</p>
</div>
<div class="CLEAR"></div>
<p> </p>
<p> </p>
<p> </p>
<p>Чаму вы не чуеце крыку?</p>
<p>Крычалі —</p>
<p>Першы і апошні раз:</p>
<p>— Ма-ма!</p>
<p>— А-а-а!</p>
<p>Дагэтуль не моўкне</p>
<p>Каменнае рэха сцен.</p>
<p>А вы не чуеце.</p>
<p>Шаноўныя знаўцы моў,</p>
<p>Можа, вам перакласці</p>
<p>Крык</p>
<p>на вашы родныя мовы?</p>
<p>Крык гучыць аднолькава зразумела</p>
<p>Па-руску і па-англійску,</p>
<p>Па-польску і па-нямецку...</p>
<p>Выбухі смеху.</p>
<p>Чаму вы не чуеце крыку?</p>
<p>Я ў табе,</p>
<p>Ты ва мне,—</p>
<p>Інтэрнат —</p>
<p>Прытулак крыку,</p>
<p>Прытулак смеху.</p>
<p>Скаланаліся сцены ад выбухаў бомб,</p>
<p>Сцены дрыжаць ад выбухаў смеху.</p>
<p>Смех, як і крык,</p>
<p>Гучыць аднолькава зразумела</p>
<p>Па-руску і па-англійску,</p>
<p>Па-польску і па-нямецку...</p>
<p>Весялосці гуллівы вірус.</p>
<p>Звонкай радасці феерверк.</p>
<p>З крыку</p>
<p>Смех</p>
<p>Вырас,</p>
<p>Як з падмурка паверх.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>