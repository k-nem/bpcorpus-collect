<div class="container">
<div class="book-utils">
<div id="qrcode"></div>
<a href="/Piatrus_Makal/Aficyjantka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Афіцыянтка -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Афіцыянтка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пагойдваючыся,</p>
<p>паднос</p>
<p>Плыве параходам з кухні.</p>
<p>Чайнік задраў нос.</p>
<p>Пеніцца піва ў куфлі.</p>
<p>Кубінскі цукар і чай</p>
<p>Грузінскі —</p>
<p>якое суседства!</p>
<p>Сталоўка —</p>
<p>тлумны прычал</p>
<p>Галоднага чалавецтва.</p>
<p>Хоць самы розны народ</p>
<p>Прымаюць гэтыя сцены,</p>
<p>Тут прага напоўніць рот —</p>
<p>Заўсёды кліент нязменны.</p>
<p>Грыміць з рэпрадуктара Бах</p>
<p>Вышынна-блакітнае штосьці,</p>
<p>А ў едакоў на зубах</p>
<p>Хрумсцяць парасячыя косці.</p>
<p>Выбух — і пробка ў столь,</p>
<p>А поруч нехта аб стол</p>
<p>Стукае афіцыяльна,</p>
<p>Гукае:</p>
<p>— Афіцыянтка!</p>
<p>Яна сваю стому нясе,</p>
<p>Змяіцца між столікаў кобраю,</p>
<p>З’едзены ўсмешкі ўсе,</p>
<p>З’едзены словы добрыя.</p>
<p>Чым наталіць душу,</p>
<p>Якая зубамі ляскае?..</p>
<p>— Афіцыянтка,</p>
<p>прашу</p>
<p>На першае — кубак ласкі!..</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>