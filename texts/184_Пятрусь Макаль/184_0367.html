<div class="container">
<div class="book-utils">
<div id="qrcode"></div>
<a href="/Piatrus_Makal/Pras.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Прас -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Прас</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У праса —</p>
<p>Пачэсная праца.</p>
<p>Сваю цеплыню дорачы,</p>
<p>Тугая далонь праса</p>
<p>Гладзіць заўсёды горача.</p>
<p> </p>
<p>Якое адзенне асмеліцца</p>
<p>Пазбегнуць з ім сустрэчы?</p>
<p>Ніц перад прасам сцелюцца</p>
<p>Рознага крою рэчы.</p>
<p> </p>
<p>Сваёю вагой расправіць</p>
<p>На плацці кожную складку.</p>
<p>У праса галоўнае правіла —</p>
<p>Абы было гладка.</p>
<p> </p>
<p>Ён цэніць як лепшую вартасць</p>
<p>Шаўковае паслушэнства.</p>
<p>Затое суконная ўпартасць</p>
<p>Даводзіць яго да шаленства.</p>
<p> </p>
<p>Бывае, такое падсунуць,</p>
<p>Што прасу робіцца млосна.</p>
<p>Калі ж на яго плюнуць,</p>
<p>Як ён шыпіць злосна.</p>
<p> </p>
<p>Па шоўку пройдзецца лёгенька,</p>
<p>А на сукно падналяжа...</p>
<p>Яго жалезная логіка</p>
<p>Каму правату не дакажа?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>