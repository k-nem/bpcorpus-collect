<div class="container">
<div class="book-utils">
<div id="qrcode"></div>
<a href="/Piatrus_Makal/Trescyna_znou.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Трэшчына зноў..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Трэшчына зноў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Трэшчына зноў.</p>
<p>Не зладзім.</p>
<p>Сердаваць на мяне не трэба.</p>
<p>Сустракаюцца ж на даляглядзе</p>
<p>Нават зямля і неба.</p>
<p>Хоць сягоння пачціва ізноў я</p>
<p>Называю цябе харошаю,</p>
<p>Ні надзеі на сваркі новыя,</p>
<p>Ні пяшчоты ў цябе не выпрошваю.</p>
<p>Можаш толькі мяне вінаваціць —</p>
<p>Пакаранне прыму</p>
<p>любое.</p>
<p>Не памру ад тваёй нянавісці,</p>
<p>Калі не памёр ад любові.</p>
<p>Я ад злосці зубамі хрустаю,</p>
<p>Што быў гэтакім спраўным і ціхенькім</p>
<p>Тваім застольным хаўруснікам</p>
<p>І вельмі дакладным будзільнікам.</p>
<p>Я развітваюся з табою,</p>
<p>Як з нялёгкай дарожнай ношаю,</p>
<p>Без тугі,</p>
<p>без адчаю,</p>
<p>без болю.</p>
<p>Заставайся ж,</p>
<p>мая харошая!</p>
<p>Са сваімі губамі-вішнямі,</p>
<p>Са сваімі рукамі ўвішнымі,</p>
<p>З марай сваёй,</p>
<p>як хата,</p>
<p>Што для мяне цеснавата.</p>
<p>З ласкай хітрага звера-ліса,</p>
<p>Што да плеч тваіх прытуліўся</p>
<p>І якому, папраўдзе, ні трошку</p>
<p>Я раўніва цяпер не зайздрошчу.</p>
<p>Я выходжу, як човен, з туману,</p>
<p>Аддаляючыся ад кручы.</p>
<p>Ты хочаш, каб быў я рахманы,</p>
<p>А я —</p>
<p>калючы.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>