<div class="container">
<div class="book-utils">
<div id="qrcode"></div>
<a href="/Piatrus_Makal/Jasce_raz_pra_zorki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Яшчэ раз пра зоркі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Яшчэ раз пра зоркі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Ведь, если звезды зажигают,</p>
<p>Значит — это кому-нибудь нужно?</p>
<p>Ул. Маякоўскі</p>
</div>
<div class="CLEAR"></div>
<p> </p>
<p> </p>
<p> </p>
<p>Хочацца бачыць зорку —</p>
<p>З мараў муруй пагорак.</p>
<p>Бо вельмі сумна і горка,</p>
<p>Калі не відаць зорак.</p>
<p> </p>
<p>Няўлоўны ваш цуд праменны,</p>
<p>Госці майго бяссоння.</p>
<p>Зніклі ў век каменны,</p>
<p>А ззянне даходзіць сёння.</p>
<p> </p>
<p>Хіліць долу няспынна</p>
<p>Днём зямны клопат.</p>
<p>А потым выпроствае спіны</p>
<p>На вышыню попыт.</p>
<p> </p>
<p>У поўнач, як сціхне праца,</p>
<p>І высі, імжой схаваныя,</p>
<p>У горадзе загарацца</p>
<p>Зоркі намаляваныя.</p>
<p> </p>
<p>Пад носам тваім для аздобы</p>
<p>Фанернае неба павесяць.</p>
<p>І вокал тваёй асобы</p>
<p>Круцяцца зоркі і Месяц.</p>
<p> </p>
<p>Але не доўга скоўвае</p>
<p>Цябе мітусня зямная —</p>
<p>Хваляю выбуховаю</p>
<p>Свет навіна скаланае.</p>
<p> </p>
<p>Ізноў чалавек у космасе...</p>
<p>Дзень добры, мой лёс высакосны!</p>
<p>З нейкім крылатым адчаем</p>
<p>Мы вышыню прыручаем.</p>
<p> </p>
<p>Ранічкай ля кіёска —</p>
<p>Строем бясконцае войска:</p>
<p>Стаім у чарзе за небам,</p>
<p>Як у вайну за хлебам.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>