<div class="container">
<div class="book-utils">
<div id="qrcode"></div>
<a href="/Piatrus_Makal/Palanianka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Паланянка -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Паланянка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі нечакана ўранку</p>
<p>У клетку яе закрылі,</p>
<p>Адчула тады паланянка,</p>
<p>Што лішнімі сталі крылы.</p>
<p> </p>
<p>Успомніла, як калісьці</p>
<p>На сцэне зялёнай з ласкаю</p>
<p>Далонямі дружнымі лісце</p>
<p>Песням яе пляскала.</p>
<p> </p>
<p>Укралі ў спявачкі неба,</p>
<p>Але затое неслі</p>
<p>За краты крупінкі хлеба,</p>
<p>Як ганарар за песні.</p>
<p> </p>
<p>У вымушаным натхненні</p>
<p>Службова чырыкала птушка,</p>
<p>Нібы штукар на сцэне</p>
<p>З рота выцягваў стужку.</p>
<p> </p>
<p>Цурчала песня бяздумная —</p>
<p>І пахавальнае штосьці,</p>
<p>Штосьці пранізліва сумнае</p>
<p>Было ў яе весялосці.</p>
<p> </p>
<p>Ды неяк хлапчук-гарэза</p>
<p>Уранку адкрыў клетку —</p>
<p>І птушка сп’янела ад бэзу,</p>
<p>Ад водару траў і палеткаў...</p>
<p> </p>
<p>Паверыць было ёй цяжка,</p>
<p>Што болей нічым не звязана.</p>
<p>І рантам адчула пташка,</p>
<p>Як песня ў горле завязла.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>