<div class="container">
<div class="book-utils">
<div id="qrcode"></div>
<a href="/Piatrus_Makal/Josc_slovy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ёсць словы..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Ёсць словы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ёсць словы, што прасцей, чым двойчы два:</p>
<p>Зямля, вада, паветра і трава.</p>
<p>Але чаму ж, як вымаўляю іх,</p>
<p>Шчымліва перахоплівае дых?</p>
<p>Зямля —</p>
<p>Прытулак зла і дабраты,</p>
<p>Клубок расчараванняў і падзей,</p>
<p>Няма вышэйшай радасці ў людзей,—</p>
<p>Як адчуваць, што пад нагамі ты.</p>
<p>Вада...</p>
<p>Хоць я жыву на астраўку,</p>
<p>Над прорвай акіянскай глыбіні,</p>
<p>Тужу з няўтольнай смагай па глытку</p>
<p>Тваёй выратавальнай чысціні.</p>
<p>Але якім каштоўнасцям раўня —</p>
<p>Паветра, чым мы дыхаем штодня?</p>
<p>Звяры і людзі, дрэвы і кусты,</p>
<p>Мы ўміг загінем, калі знікнеш ты.</p>
<p>Пакуль з няўмольнай цвёрдасцю бетон</p>
<p>Бярэ планету ў шэры свой палон,</p>
<p>Я бласлаўляю ў ранак веснавы</p>
<p>Зялёны бунт, зялёны ўзлёт травы...</p>
<p>Я веру, што ніколі не міне</p>
<p>Усё, чым даражу і чым жыву.</p>
<p>Ці ж многа так прашу? Пакіньце мне</p>
<p>Зямлю, ваду, паветра і траву.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>