<div class="container">
<div class="book-utils">
<div id="qrcode"></div>
<a href="/Piatrus_Makal/Prasviecany_horad.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Прасвечаны горад -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Прасвечаны горад</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дай жа мне ў твар табе</p>
<p>ўгледзецца</p>
<p>Горад мой,</p>
<p>дзе твае раны?..</p>
<p>Каўшом Вялікай Мядзведзіцы —</p>
<p>Далонь пад’ёмнага крана.</p>
<p> </p>
<p>Выйду світанкам ці ўвечары —</p>
<p>Бач,</p>
<p>навылёт прасвечаны</p>
<p>Сцены твае шкляныя,</p>
<p>Быццам тунелі скразныя.</p>
<p> </p>
<p>Прасвечаны вуліцы простыя —</p>
<p>Вочы зажмурыш ад просіні!</p>
<p>У кожным акне паўнеба,</p>
<p>Лепшых гардзін не трэба...</p>
<p> </p>
<p>Адсвечвае —</p>
<p>стоп аварыям! —</p>
<p>Для паставога будка.</p>
<p>Быццам вялізны акварыум,</p>
<p>Прасвечана крама абутку.</p>
<p> </p>
<p>Дом мой з зялёнай аховаю —</p>
<p>Сонца шматпавярховае! —</p>
<p>Бяссоннасцю чалавечаю</p>
<p>Ноччу і днём адсвечвае...</p>
<p> </p>
<p>Не стукайце ж у паняверцы,</p>
<p>Цені былога ў сэрцы:</p>
<p>Вашу прапіску часовую</p>
<p>Росчыркам сонца скасоўвае!..</p>
<p> </p>
<p>Пад абеліскам, пад ордэнам,</p>
<p>Пад ветрам,</p>
<p>пад Шляхам</p>
<p>Млечным</p>
<p>Горада сэрца гордае</p>
<p>Адсвечвае полымем вечным.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>