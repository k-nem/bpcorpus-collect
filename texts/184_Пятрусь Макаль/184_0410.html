<div class="container">
<div class="book-utils">
<div id="qrcode"></div>
<a href="/Piatrus_Makal/U_dozdz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: У дождж -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>У дождж</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Стаю на схованым між хвой пагорку.</p>
<p>Нястомна пальцы грэюць аўтамат.</p>
<p>А дождж прашыў</p>
<p>І плашч, і гімнасцёрку,</p>
<p>Прашыў мяне</p>
<p>Ад галавы да пят.</p>
<p>Я не магу схавацца пад страхою,</p>
<p>Хоць за каўнер цурком вада цячэ.</p>
<p>Хоць дождж, нібы стралок на полі бою,</p>
<p>Як з аўтамата,</p>
<p>Па плашчы сячэ...</p>
<p>Ды недзе друг мой</p>
<p>Сушыць плашч ля печы</p>
<p>І ў патранташ</p>
<p>Абойму куль кладзе...</p>
<p>І веру я:</p>
<p>Маёй зямлі на плечы,</p>
<p>Апроч дажджу,</p>
<p>Нічога не ўпадзе.</p>
<p>Рассуну морак сілаю сваёю —</p>
<p>І змоўкне гром,</p>
<p>І знікне ноч,</p>
<p>Як сон.</p>
<p>І я ўзніму над цэлаю зямлёю</p>
<p>Нябёс блакітных вечны парасон.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>