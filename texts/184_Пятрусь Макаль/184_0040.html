<div class="container">
<div class="book-utils">
<div id="qrcode"></div>
<a href="/Piatrus_Makal/Vychodziacy_u_darohu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Выходзячы ў дарогу..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Выходзячы ў дарогу..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Выходзячы ў дарогу,</p>
<p>Калі святло займаецца,</p>
<p>Тралейбус дротам строга</p>
<p>За лінію трымаецца.</p>
<p> </p>
<p>Людскі паток заўсёды</p>
<p>Узбоч, як ток трываласці.</p>
<p>Шыбуюць пешаходы —</p>
<p>І хто за што трымаецца.</p>
<p> </p>
<p>У таўкатні праспекта</p>
<p>Студэнт у рыжай маечцы</p>
<p>За дудачку канспекта,</p>
<p>Нібы за лёс, трымаецца.</p>
<p> </p>
<p>Цвічок-абцасік тоненька</p>
<p>Рыпіць, ды не ламаецца.</p>
<p>Дзяўчына, як за коніка,</p>
<p>За сумачку трымаецца.</p>
<p> </p>
<p>З партфелем не па чыну</p>
<p>Мужчына абнімаецца,</p>
<p>Як кучар за ляйчыну,</p>
<p>Ён за яго трымаецца.</p>
<p> </p>
<p>А ты, мая бяссонніца,</p>
<p>Зямля мая, як маешся?</p>
<p>Адно за промень сонечны</p>
<p>Ты, як і я, трымаешся...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>