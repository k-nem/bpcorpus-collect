<div class="container">
<div class="book-utils">
<div id="qrcode"></div>
<a href="/Piatrus_Makal/Vucyc_backa_mianie_arac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вучыць бацька мяне араць -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Вучыць бацька мяне араць</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Поле. Ранак. Аратых раць.</p>
<p>Ходзіць кругам уся акруга.</p>
<p>Вучыць бацька мяне араць —</p>
<p>Я ледзь-ледзь дастаю да плуга.</p>
<p>Я, здаецца, ледзь-ледзь іду:</p>
<p>Водзіць сіла мяне сляпая...</p>
<p>Ды ўтрымаюся, не ўпаду,</p>
<p>Калі поруч настаўнік ступае.</p>
<p>Кажа бацька: — Бяры глыбей!</p>
<p>І палоніць раллі адчуванне.</p>
<p>Скача сэрца, як верабей,</p>
<p>Ад шчымлівага хвалявання.</p>
<p>З неба штосьці мне раіць жаўрук,</p>
<p>Штосьці шэпча мне ветрык на вуха.</p>
<p>Спасцігаць як навуку навук</p>
<p>Мне цябе, глыбіняў навука.</p>
<p>Лёс мой думны — жытнёвы лёс</p>
<p>Неруш поля нарогам адродзіць.</p>
<p>На зямлі і ў вышынях нябёс</p>
<p>Зноў і зноў мне барозны праводзіць...</p>
<p>З кожнай новаю баразной</p>
<p>Свет мне робіцца большым другам.</p>
<p>Плуг спачатку валодаў мной,</p>
<p>А цяпер я валодаю плугам.</p>
<p>Пачакай, не ўцякай, вышыня:</p>
<p>Да цябе яшчэ дабяруся!</p>
<p>Хіба, зорная, ты пс радня</p>
<p>Поля жытняга Беларусі?</p>
<p>Калі поруч аратых раць,</p>
<p>Не ўпаду я, дайду да сонца,</p>
<p>Што хавалася ў баразёнцы...</p>
<p>Вучыць бацька мяне араць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>