<div class="container">
<div class="book-utils">
<div id="qrcode"></div>
<a href="/Piatrus_Makal/Leta.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Лета -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Лета</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сонца на ніву</p>
<p>Глядзіць і глядзіць,</p>
<p>Яно разгарэлася гэтак,</p>
<p>Што нават не хоча на міг адпачыць:</p>
<p>У нас — гарачае лета!</p>
<p>Зазыўна шумяць</p>
<p>Каласы з вецярком,</p>
<p>І поўніцца гулам палетак;</p>
<p>Камбайнер спацелы</p>
<p>Сядзіць за рулём:</p>
<p>У нас — працавітае лета.</p>
<p>Мігцяць за жняяркай касынкі дзяўчат.</p>
<p>Красуюць узорамі кветак,</p>
<p>І следам — снапы залацістыя ў рад:</p>
<p>У нас — ураджайнае лета.</p>
<p>А піянеры</p>
<p>Старанна ў мяшкі</p>
<p>Збіраюць на ржышчы густым каласкі,</p>
<p>І сэрцы іх</p>
<p>Шчасцем сагрэты:</p>
<p>У нас — шчаслівае лета.</p>
<p>Машына са збожжам</p>
<p>Гасцінцам бяжыць —</p>
<p>І лісце сустрэчных бяроз аж дрыжыць,</p>
<p>І вецер разносіць над светам:</p>
<p>У нас — зайздроснае лета.</p>
<p>І рапарты</p>
<p>Перадае тэлефон</p>
<p>Ад ранку да позняе ночы ў раён</p>
<p>Па правадах</p>
<p>З сельсавета:</p>
<p>У нас — багатае лета!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>