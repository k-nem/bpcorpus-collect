<div class="container">
<div class="book-utils">
<div id="qrcode"></div>
<a href="/Piatrus_Makal/Davajcie_pa_paradku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Давайце па парадку..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Давайце па парадку..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Давайце па парадку —</p>
<p>Аб нашай пад’ёмнай сіле.</p>
<p>Усё-ткі ногі спачатку</p>
<p>Нас па зямлі насілі.</p>
<p>Здаўна чалавек —</p>
<p>непаседа —</p>
<p>Хацеў прыручыць акругу.</p>
<p>Прыходзіў сусед да суседа,</p>
<p>Прыходзіў друг да друга.</p>
<p>Хады пачатковая школа</p>
<p>Пашырыла небасхілы.</p>
<p>Потым — было кола.</p>
<p>Потым — былі крылы.</p>
<p>Спазнаўшы тайну гэту,</p>
<p>Што вечнасць —</p>
<p>твая маёмасць,</p>
<p>Нагой адпіхнуўшы планету,</p>
<p>Мы рушылі ў невядомасць.</p>
<p>Нам заўтра адчынена насцеж,</p>
<p>Спаборнікі і пабрацімы...</p>
<p>Ці ж едзем толькі да шчасця?</p>
<p>Ці толькі да ўцехі ляцім мы?</p>
<p>...На колах выспелы колас</p>
<p>Дрогка гайдаўся ўлетку.</p>
<p>Прывозіла смерць на колах</p>
<p>Насенне сваё на палеткі.</p>
<p>З-пад крылаў чорных кулі</p>
<p>На нашы галовы ляцелі.</p>
<p>...Дагэтуль нашу пад кашуляй</p>
<p>Аўтограф гвалтоўны на целе.</p>
<p>. . . . . . . . . . . . . . . . . . . . . .</p>
<p>Мы, дзеці адной планеты,</p>
<p>Ля касы ў чарзе заўсёды</p>
<p>Так прагнем дастаць білеты</p>
<p>На рэйс да спакою і згоды.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>