<div class="container">
<div class="book-utils">
<div id="qrcode"></div>
<a href="/Piatrus_Makal/Pad_dazdzom.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пад дажджом -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Пад дажджом</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вечар.</p>
<p>Вецер.</p>
<p>Плошчу</p>
<p>Палошча</p>
<p>Дождж пранізлівы і густы.</p>
<p>Толькі два дзівакі на плошчы —</p>
<p>Слуп тэлеграфны і ты.</p>
<p>У слупа —</p>
<p>абавязак службовы:</p>
<p>Ён не можа схавацца пад дах,</p>
<p>Ён падтрымлівае размовы,</p>
<p>Што пагойдваюцца ў правадах.</p>
<p>Ні па хвілю, вядома,</p>
<p>яны не моўкнуць.</p>
<p>А табе, маладому,</p>
<p>навошта мокнуць?</p>
<p>Хлопец-зух, прыгажун, гуляка,</p>
<p>Недзе джаз затужыў без цябе...</p>
<p>Плашч набраклы звініць, як бляха,</p>
<p>Пад дажджом, што цвікамі дзяўбе.</p>
<p>— Не прыйшла — і няхай! Да д’ябла!</p>
<p>Ты не ўсклікнуў у гэты раз.</p>
<p>Ты камячыш акурак азябла</p>
<p>І шпурляеш пад грозны абцас.</p>
<p>Табунамі імёны дзявочыя</p>
<p>У блакноце ад «А» да «Ю»...</p>
<p>Дык чаму ж ты яе не варочаеш,</p>
<p>Папяровую памяць сваю?</p>
<p>Галі, Веры, Надзі, Таі —</p>
<p>Спёка вуснаў і вільгаць віна...</p>
<p>Хто ж яна, ганарліўка тая,</p>
<p>Што за ўсіх вас дужэй адна?</p>
<p>Бог дзявочы цыгарку топча.</p>
<p>Дажджавая цурчыць вада.</p>
<p>Бог дзявочы —</p>
<p>зусім як хлопча.</p>
<p>Далібог, мне яго шкада!</p>
<p>Толькі хай памокне, нябога.</p>
<p>Пакланіся паклонам зямным</p>
<p>Тым дзяўчатам, што з бога любога</p>
<p>Пыл збіваюць дажджом праліўным!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>