<div class="container">
<div class="book-utils">
<div id="qrcode"></div>
<a href="/Piatrus_Makal/Akno_akno.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FilenameSuffix: akno -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Акно -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Акно</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як мне святлом упіцца хочацца,</p>
<p>Калі світанкам праз акно</p>
<p>За кропляй кропля сонца сочыцца,</p>
<p>Як вінаграднае віно.</p>
<p> </p>
<p>Зара смугу далей адсоўвае,</p>
<p>Зажмурыш вочы ад святла:</p>
<p>Ты, ноч, маёй турмой часоваю,</p>
<p>Маёй цямніцаю была!</p>
<p> </p>
<p>Мой дом —</p>
<p>майстэрня, а не камера.</p>
<p>Прамень, сюды прыходзіш ты,</p>
<p>Каб вызваліць,</p>
<p>як скульптар з каменя</p>
<p>Мяне з маўклівай чарнаты...</p>
<p> </p>
<p>І я ўжо больш не агароджаны.</p>
<p>Удзячны добраму агню,</p>
<p>Здаецца, як нованароджаны,</p>
<p>Ад шчасця крыкну ўпершыню.</p>
<p> </p>
<p>Рукой ружовы шар пакратаю,</p>
<p>І зноўку думка апячэ,</p>
<p>Што, перакрэсленыя кратамі,</p>
<p>На свеце вокны ёсць яшчэ...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>