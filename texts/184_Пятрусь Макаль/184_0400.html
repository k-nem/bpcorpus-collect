<div class="container">
<div class="book-utils">
<div id="qrcode"></div>
<a href="/Piatrus_Makal/Sciahi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сцягі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Сцягі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я ведаю, сцягі — для свята,</p>
<p>Для той хвіліннай урачыстасці,</p>
<p>Што сэрцы адраджае свята</p>
<p>Раптоўным дотыкам вячыстасці.</p>
<p> </p>
<p>Святліва далі расцвітаюць,</p>
<p>Калі над вулкамі заспанымі</p>
<p>З муроў і вокан вырастаюць</p>
<p>Яны вялізнымі цюльпанамі.</p>
<p> </p>
<p>І ўжо тваёй душы патрэбу</p>
<p>Будзённымі не змераць меркамі.</p>
<p>Выходзіш спавядацца небу,</p>
<p>Прасветленаму феерверкамі.</p>
<p> </p>
<p>Мы плошчу ботамі малоцім —</p>
<p>І твой абцасік тонка стукае.</p>
<p>Суседа кратаючы локцем,</p>
<p>З мінулым звязваеш наступнае.</p>
<p> </p>
<p>Будзённую прагоніш скруху,</p>
<p>Нібы дакучлівага лёкая.</p>
<p>І толькі ў гэтым вечным руху,</p>
<p>Здаецца, блізка ўжо далёкае.</p>
<p> </p>
<p>Замоўкнуць трубы, сціхнуць бубны,</p>
<p>Хай цішай нораў іх гартуецца.</p>
<p>Мы добра ведаем, што ў будні</p>
<p>Святочны ўзлёт сцягоў рыхтуецца.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>