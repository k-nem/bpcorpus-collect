<div class="container">
<div class="book-utils">
<div id="qrcode"></div>
<a href="/Piatrus_Makal/Plata.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Плата -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Плата</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На лісцях — крывавыя кроплі.</p>
<p>Гэта іх восень параніла.</p>
<p>Расплачваецца прырода</p>
<p>За тое, што ўлетку буяніла.</p>
<p>За тое, што травы з праталіны</p>
<p>Цягнуліся да навальніцы</p>
<p>І пляскалі прывітальна</p>
<p>Грому і бліскавіцы,</p>
<p>Што ў маі ўзрываў пупышкі</p>
<p>Зялёны агонь бунтоўны,</p>
<p>І дзынкалі, быццам кілішкі,</p>
<p>Пялёсткавыя бутоны,</p>
<p>За тое, што ў спёку часалі</p>
<p>Галіны, як грэбнем, хмары</p>
<p>Ды прыкрывалі часамі</p>
<p>Зябкія мокрыя твары,—</p>
<p>Час, як гандляр суровы,</p>
<p>Прымае за квецень плату:</p>
<p>Сарваных лістоў галовы</p>
<p>Злятаюць, нібы на плаху.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>