<div class="container">
<div class="book-utils">
<div id="qrcode"></div>
<a href="/Piatrus_Makal/Bierahi_vadu_biaruc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Берагі ваду бяруць..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Берагі ваду бяруць..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Берагі</p>
<p>Ваду бяруць</p>
<p>У рамку,</p>
<p>Каб рака трымалася напрамку,</p>
<p>Каб,</p>
<p>як ранцы,</p>
<p>караблі насіла</p>
<p>Мускулістых пругкіх хваляў сіла.</p>
<p>Ах, рака —</p>
<p>Рука крутога мора,</p>
<p>Ты не знаеш, што такое змора,</p>
<p>Бач, цябе п’янлівасць веснавая</p>
<p>Зноў да хваляванняў падмывае.</p>
<p>Скінуўшы ільдоў счарнелых вечка,</p>
<p>Вырастаеш, быццам з дзежкі цеста.</p>
<p>І табе ўжо, рэчка-быстрацечка,</p>
<p>У сваім зямным улонні цесна...</p>
<p>І куды, нікому невядома,—</p>
<p>У вады няўрымслівасць сляпая —</p>
<p>Уцякае з рэчышча,</p>
<p>Як з дому,</p>
<p>Бераг, як парог,</p>
<p>Пераступае.</p>
<p>Пабяжыць за край зямлі і неба,</p>
<p>І яе не зацугляць, хоць рэжце.</p>
<p>І няўжо з сябе выходзіць трэба,</p>
<p>Каб знайсці сябе самога ўрэшце?</p>
<p>...Вусце ў мора. Рокатна і гулка</p>
<p>Некалі рахманая рачулка</p>
<p>Бухае, як кулаком у брамку...</p>
<p>Берагі</p>
<p>Ваду бяруць</p>
<p>У рамку.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>