<div class="container">
<div class="book-utils">
<div id="qrcode"></div>
<a href="/Piatrus_Makal/Dus.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Душ -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Душ</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты ўладарна шуміш у лазні,</p>
<p>Душ — магутнейшы вадаспад.</p>
<p>Мы без лазні,</p>
<p>нібыта вязні,</p>
<p>Хітраватымі ўбраннямі звязаны</p>
<p>З галавы і да самых пят.</p>
<p>Дык гуляй жа, гуляй, мачалінка,</p>
<p>Па шырокай тугой спіне.</p>
<p>Падначалены хвошча начальніка</p>
<p>Можа, гэтак, а можа, не!</p>
<p>Нам, аголеным, не да разбору.</p>
<p>Ходзяць тазікі, як чаўны.</p>
<p>Мы павесілі ў шафах уборы —</p>
<p>Мы павесілі нашы чыны.</p>
<p>Гардэроб — вясёлая вісельня:</p>
<p>Нешта вешаюць там заўжды.</p>
<p>Агаліла ўсіх нас і ўзвысіла</p>
<p>Ачышчальная сіла вады.</p>
<p>Адступаецца ўсё нязбытнае.</p>
<p>Боль — не боль.</p>
<p>І бяда — не бяда.</p>
<p>Нібы сам Адам першабытны</p>
<p>Ты —</p>
<p>і ў пары з табой вада.</p>
<p>Жар гаючы пяшчотна дорачы,</p>
<p>Быццам вечнасць, яна цячэ.</p>
<p>Нават сонейка гэтак горача</p>
<p>Падапечнага не апячэ.</p>
<p>Сотым потам цела ўспацела,</p>
<p>Ды пяе сваю песню душ...</p>
<p>Гэта штосьці не толькі для цела,</p>
<p>Гэта штосьці таксама для душ.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>