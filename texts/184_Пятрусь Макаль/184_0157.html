<div class="container">
<div class="book-utils">
<div id="qrcode"></div>
<a href="/Piatrus_Makal/Tapolam_absiekli_ruki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Таполям абсеклі рукі..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Таполям абсеклі рукі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Таполям абсеклі рукі</p>
<p>І кажуць,</p>
<p>што так і трэба.</p>
<p>Счарнелых галін абрубкі</p>
<p>У роспачы кратаюць неба.</p>
<p> </p>
<p>Дрэва да дрэва туліцца,</p>
<p>Прагнучы цёплага дотыку,</p>
<p>Стоячы ў тлуме на вуліцы,</p>
<p>Як на прыём да доктара.</p>
<p> </p>
<p>А тыя, што верхаводзяць</p>
<p>Іх тапалінай дзяржаваю,</p>
<p>Поруч цікуючы,</p>
<p>ходзяць,</p>
<p>Точаць нажы іржавыя.</p>
<p> </p>
<p>Сваё рамяство узносяць,</p>
<p>Як новы рубеж навукі,</p>
<p>Майстры падсякаць ногі,</p>
<p>Майстры выкручваць рукі.</p>
<p> </p>
<p>Прарочую іх аксіёму</p>
<p>Пачуеш у кожным зацішку,</p>
<p>Нібы ўсяму жывому</p>
<p>Сніцца салдацкая стрыжка.</p>
<p> </p>
<p>— Перагінай палку —</p>
<p>І спыніш галін хістанне.</p>
<p>Калі абламаеш змалку,</p>
<p>Дрэвам сапраўдным стане...</p>
<p> </p>
<p>Таполям абсеклі рукі</p>
<p>І кажуць,</p>
<p>што так і трэба.</p>
<p>Счарнелых галін абрубкі</p>
<p>У роспачы грозяць небу.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>