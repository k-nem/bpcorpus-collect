<div class="container">
<div class="book-utils">
<div id="qrcode"></div>
<a href="/Piatrus_Makal/Na_zychodzie_dnia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На зыходзе дня -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>На зыходзе дня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На зыходзе дня ідзём дадому,</p>
<p>Несучы заслужаную стому.</p>
<p>Мітусню з’ядае цішыня</p>
<p>На зыходзе дня.</p>
<p>Белы дом. І белы дым з аселіц,</p>
<p>Сонца ліхаманіць уваччу,</p>
<p>Я схапіцца за прамень хачу,</p>
<p>Быццам за саломінку тапелец.</p>
<p>Дрэмлюць рухі — спачывайце, рукі,</p>
<p>Спіце, вочы — змрок такі густы,</p>
<p>На лістве бяроз замерлі гукі,</p>
<p>Слых, ці чуеш? Адпачні і ты!</p>
<p>Пагасцілі. А цяпер мы дома.</p>
<p>Супакой маю душу, спакой.</p>
<p>Цішыня халоднаю рукой</p>
<p>Атуляе грудзі нерухома.</p>
<p>Ноч, нібы замкнёная скарбонка,</p>
<p>Нематою томіцца прасцяг.</p>
<p>Каля весніц рыпнула сасёнка.</p>
<p>Хутка — ранак.</p>
<p>Хутка — дня працяг.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>