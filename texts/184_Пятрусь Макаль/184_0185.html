<div class="container">
<div class="book-utils">
<div id="qrcode"></div>
<a href="/Piatrus_Makal/Chocacie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Хочаце..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Хочаце..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хочаце —</p>
<p>Пераніцую любога,</p>
<p>Новыя рысы надам спакваля.</p>
<p>Хочаце —</p>
<p>З вас зраблю бога.</p>
<p>Хочаце —</p>
<p>З вас зраблю караля.</p>
<p>І не ўсміхайцеся, калі ласка,</p>
<p>Я жартаваць зусім не прывык.</p>
<p>Я па службоваму абавязку</p>
<p>І па характару — чараўнік.</p>
<p>Калі вам сняцца чыны вайсковыя,</p>
<p>Калі вы з пароды гарачых задзір,</p>
<p>Якіх свабода цывільная скоўвае,—</p>
<p>Прымерайце свой генеральскі мундзір!</p>
<p>А вы, кірпатая, ў трэцім радзе</p>
<p>Станьце царыцаю хараства,</p>
<p>Перад якою з мальбой у паглядзе</p>
<p>Рыцары сцелюцца, як трава.</p>
<p>Каб вы пабачыць маглі ў люстэрку</p>
<p>Прывабнымі постаць сваю і твар,</p>
<p>Я клапатліва здымаю мерку</p>
<p>З вашых няўтольных жаданняў і мар.</p>
<p>Змена адзення — заўсёды падзея,</p>
<p>Заўсёды свята. Вядомая рэч,</p>
<p>Што сустракаюць нас па адзенню...</p>
<p>А хто не хоча добрых сустрэч?</p>
<p>Мастацтвам маім залюбуецца кожны:</p>
<p>Ходзяць, працуючы дбала на вас,</p>
<p>У пальцах маіх паслухмяныя ножны,</p>
<p>Якімі крою</p>
<p>Прастору і час...</p>
<p>Хтосьці пазычанае надзене,</p>
<p>І ўбачыш адразу: справа — швах.</p>
<p>І пачатковыя нашы надзеі</p>
<p>Трашчаць пачынаюць па ўсіх швах.</p>
<p>Таго, хто ролю чужую выконвае,</p>
<p>Падсцерагае сумны канец...</p>
<p>Гэта даводжу вам пераконана</p>
<p>Я —</p>
<p>тэатральнай майстэрні кравец.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>