<div class="container">
<div class="book-utils">
<div id="qrcode"></div>
<a href="/Piatrus_Makal/Tut_my_udvaich.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Тут мы ўдваіх..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Тут мы ўдваіх..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Тут мы ўдваіх. Ды тлумных думак цуг:</p>
<p>Прыкусіць язычок дзвярная клямка.</p>
<p>Як выспу ў цемры, свой замкнёны круг</p>
<p>Пяром святла акрэслівае лямпа.</p>
<p> </p>
<p>І нам ужо адгэтуль не ўцячы,</p>
<p>Як палахлівым дэзерцірам з фронту.</p>
<p>Схаваны ад усіх дзвярэй ключы</p>
<p>У цемрадзі, за рысай гарызонта.</p>
<p> </p>
<p>Мы прагнем акунуцца ў цішыні,</p>
<p>Як жытнія зярняты ў баразёнцы,</p>
<p>Якія, зазямліўшы карані,</p>
<p>Вяртаюцца калоссямі да сонца.</p>
<p> </p>
<p>Тут мой і твой бяссонны мацярык —</p>
<p>Хай музыка населіць свет грымотна,</p>
<p>Калі, як да струны напятай смык,</p>
<p>Я дакрануўся да цябе пяшчотна.</p>
<p> </p>
<p>У шыбу дзень пастукае, як друг,</p>
<p>Якому кожны дом бясконца рады.</p>
<p>І ўжо ў адзіны неабдымны круг</p>
<p>Сальюцца закаханых далягляды!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>