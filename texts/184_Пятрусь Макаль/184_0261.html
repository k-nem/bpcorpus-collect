<div class="container">
<div class="book-utils">
<div id="qrcode"></div>
<a href="/Piatrus_Makal/Daroha_da_zor.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дарога да зор -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Дарога да зор</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гэта не сон летуценны,</p>
<p>Не казка,</p>
<p>Гэта не мроя старога фантаста.</p>
<p>Недзе ў бяздонных глыбінях сусвету</p>
<p>Вымпел чырвоны праносіць ракета.</p>
<p>Мы сонцы, што згублены ў змроку, знаходзім.</p>
<p>Дык будзь жа ласкавым, халодны прастор!</p>
<p>Не дні і не месяцы —</p>
<p>Тысячагоддзі</p>
<p>Ідуць неўміручыя людзі да зор.</p>
<p>Дасталася дорага гэта дарога —</p>
<p>Крутая дарога да неба з зямлі.</p>
<p>Кастры інквізіцыі,</p>
<p>Краты астрогаў</p>
<p>На ёй,</p>
<p>Як трапічныя джунглі,</p>
<p>Раслі.</p>
<p>На плошчах,</p>
<p>Дзе вогнішчы змрочна трымцелі,</p>
<p>Іменем бога раўлі званы...</p>
<p>Спаліць чалавечыя крылы хацелі,</p>
<p>Але, згараючы нават, ляцелі</p>
<p>Дымам нястрымным да зорак яны!</p>
<p>Гэта не сон летуценны,</p>
<p>Не казка,</p>
<p>Гэта не мроя старога фантаста.</p>
<p>Недзе ў бясконцых прасторах сусвету</p>
<p>Вымпел чырвоны праносіць ракета.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>