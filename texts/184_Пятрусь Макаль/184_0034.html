<div class="container">
<div class="book-utils">
<div id="qrcode"></div>
<a href="/Piatrus_Makal/Vucyli_mianie_z_malenstva.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Вучылі мяне з маленства..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Вучылі мяне з маленства..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вучылі мяне з маленства —</p>
<p>Слухацца трэба.</p>
<p>За ўпартае непаслушэнства</p>
<p>Не раз пакідалі без хлеба.</p>
<p>Не споўніш загад бацькі,</p>
<p>Маткі, сястры, цёткі,</p>
<p>Новай пазбавяць цацкі —</p>
<p>Лялькі або бразготкі.</p>
<p>А то і наладзяць лазню</p>
<p>Аматару пасваволіць,</p>
<p>Паставяць у кут, як вязня,</p>
<p>На дзесяць хвілін зняволяць.</p>
<p>Іх словы лаві вушамі,</p>
<p>Употай сціскаючы зубы.</p>
<p>Чыняць над малышамі</p>
<p>Старэйшыя суд грубы.</p>
<p>Літасці аніякай,</p>
<p>Быццам па абавязку</p>
<p>За аплявуху — дзякуй,</p>
<p>Як за сваяцкую ласку.</p>
<p>Маленства мяне непакоіць,</p>
<p>Хоць выйшаў даўно з маленства,</p>
<p>А ўсё не магу засвоіць</p>
<p>Навуку паслушэнства.</p>
<p>Не памудрэў з узростам:</p>
<p>— Дурань! —</p>
<p>разумнікі енчаць.</p>
<p>Гэта ж зусім проста —</p>
<p>Укленчыць.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>