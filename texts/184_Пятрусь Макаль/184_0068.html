<div class="container">
<div class="book-utils">
<div id="qrcode"></div>
<a href="/Piatrus_Makal/I_aziracca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "І азірацца..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"І азірацца..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І азірацца па баках рыўкамі,</p>
<p>І кідаць з нецярплівасцю пагляд</p>
<p>На безнадзейна цёмны цыферблат,</p>
<p>Дзе стрэлкі зноўку развялі рукамі.</p>
<p> </p>
<p>Чакаць на скрыжаванні, дзе з імжы</p>
<p>Плывуць дамы і людзі ў карагодзе.</p>
<p>Дык ты на колькі познішся, скажы,</p>
<p>На міг адзін ці на адно стагоддзе?</p>
<p> </p>
<p>— Такой бяды! —</p>
<p>Мне голасам цвярозым</p>
<p>Настойліва дае параду розум.</p>
<p>Ды, як у ступе, сэрца ўсё таўчэ,</p>
<p>Стукоча тупа:</p>
<p>— Пачакай яшчэ!</p>
<p> </p>
<p>На лужынах — бліскучы хрусткі лёд.</p>
<p>Здаецца, што прахожыя нястомна</p>
<p>Мяне вачмі свідруюць навылёт,</p>
<p>Мой смутак агаляюць бессаромна.</p>
<p> </p>
<p>На мокрых лісцях клёнаў дзень пагас,</p>
<p>Мы паасобку ноч ізноў прыгубім,</p>
<p>Як любім мы, калі чакаюць нас...</p>
<p>І як жа самі мы чакаць не любім.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>