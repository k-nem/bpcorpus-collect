<div class="container">
<div class="book-utils">
<div id="qrcode"></div>
<a href="/Piatrus_Makal/Ramont.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Рамонт -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Рамонт</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Няхай жыве рамонт!</p>
<p>Бразгочуць вокны, дзверы.</p>
<p>Рамонт, як гулкі фронт,</p>
<p>Праходзіць па кватэры.</p>
<p> </p>
<p>Пакояў перакрой.</p>
<p>Спакою перакоўка.</p>
<p>Грымотнаю гарой</p>
<p>Злятае ўніз тынкоўка.</p>
<p> </p>
<p>Скрыгоча цвік-прасцяк,</p>
<p>Якім дыван прыбіты.</p>
<p>Не выцягнеш ніяк,</p>
<p>Як мешчаніна з быту.</p>
<p> </p>
<p>Ступае па двары</p>
<p>Пыл, як вярблюд сутулы.</p>
<p>Нагамі дагары —</p>
<p>І столікі і стулы.</p>
<p> </p>
<p>Патрушчаны датла</p>
<p>Парадак учарашні.</p>
<p>Хвала табе, хвала,</p>
<p>Пераварот дамашні!</p>
<p>Як трэба страсянуць</p>
<p>Падчас былыя скарбы,</p>
<p>Каб потым удыхнуць</p>
<p>П'янлівасць свежай фарбы.</p>
<p> </p>
<p>Вывешвае рамонт</p>
<p>Свае сцягі — шпалеры.</p>
<p>І, як бяскроўны фронт,</p>
<p>Праходзіць па кватэры.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>