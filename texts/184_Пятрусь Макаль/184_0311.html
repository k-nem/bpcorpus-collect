<div class="container">
<div class="book-utils">
<div id="qrcode"></div>
<a href="/Piatrus_Makal/La_abieliska_pieramohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ля абеліска перамогі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Ля абеліска перамогі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Спыніўся час.</p>
<p>Свінцу смяротны россып.</p>
<p>Прырос к плячу дрыготкі аўтамат...</p>
<p>Гудуць гады,</p>
<p>Як паязды,—</p>
<p>узростам</p>
<p>Я перарос цябе, старэйшы брат.</p>
<p>Не гаснучы,</p>
<p>З агню фантанчык хвошча</p>
<p>Перад гранатай, што заносіш ты.</p>
<p>Рывок рукі,—</p>
<p>І ў скверыку на плошчы,</p>
<p>Як выбухі зялёныя, кусты...</p>
<p>Дзяўчынка,</p>
<p>З гора пачарнеўшы, кленчыць</p>
<p>Каля глухіх і нерухомых пліт.</p>
<p>Граніт маўчыць,</p>
<p>Граніт крычыць</p>
<p>І енчыць,</p>
<p>Гатовы грымнуць,</p>
<p>Нібы дынаміт.</p>
<p>Над болем ран,</p>
<p>Якія помсты просяць,</p>
<p>І над застылым стогнам нематы</p>
<p>Зрашэчаны баямі сцяг узносяць</p>
<p>Мае — навекі юныя — браты.</p>
<p>Хоць скамянелі самі ад знямогі,</p>
<p>Іх позіркі — ад Эльбы навылёт!</p>
<p>Яны яшчэ ідуць да перамогі...</p>
<p>А перамозе нашай столькі год.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>