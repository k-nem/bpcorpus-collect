<div class="container">
<div class="book-utils">
<div id="qrcode"></div>
<a href="/Piatrus_Makal/Dola_maja_zytniaja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Доля мая жытняя -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Доля мая жытняя</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі я цябе пакінуў,</p>
<p>Кранула асцём успамінаў</p>
<p>Ты, поле маё старажытнае —</p>
<p>Доля мая жытняя.</p>
<p>Даруй мне за ўцёкі злачынныя.</p>
<p>Пасеяўшы думы на полі,</p>
<p>Пайшоў я... Нібыта магчыма</p>
<p>Пазбегнуць уласнае долі!..</p>
<p>Зярністасць вясновага ворыва,</p>
<p>Што гэтак гаюча і здорава</p>
<p>Нас, басаногіх, уколе,</p>
<p>Ужо не забудзем ніколі.</p>
<p>Коўзкую плошчу тым часам</p>
<p>Шліфуючы пругкім абцасам,</p>
<p>Стукаем па бетоне,</p>
<p>Што поле трымае ў палоне...</p>
<p>Сцяблінкі жытнёвыя, дзе ж вы?</p>
<p>Мне ногі расінкамі джальце!</p>
<p>...Нейлонавыя падэшвы —</p>
<p>Прасамі па асфальце.</p>
<p>Мне страшна, мне сніцца начамі,</p>
<p>Што я ў разявак прад вачамі</p>
<p>Спрабую, як зерне з асфальту,</p>
<p>Прабіцца з каменнага гвалту.</p>
<p>Жыццём мы заручаны з полем,</p>
<p>Штодзённа і сеем, і полем,</p>
<p>І хай не заўжды пажынаем,</p>
<p>Зямлю, нібы вечнасць, кранаем...</p>
<p>Ці не аб поле, скажыце,</p>
<p>Дзе калыхаецца ў жыце</p>
<p>Дзіва надзённага хлеба,</p>
<p>Абапіраецца неба?</p>
<p>Адродзіцца тое, што страчана.</p>
<p>І ты застанешся, як спадчына,</p>
<p>Поле маё старажытнае —</p>
<p>Доля мая жытняя!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>