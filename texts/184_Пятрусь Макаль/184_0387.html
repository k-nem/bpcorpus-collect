<div class="container">
<div class="book-utils">
<div id="qrcode"></div>
<a href="/Piatrus_Makal/Salat_Siamiejnaja_idylija.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Салат «Сямейная ідылія» -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Салат «Сямейная ідылія»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ах, і сусед мой — гурман-непаседа!</p>
<p>Які сямейны салат у суседа!</p>
<p>Крышачку вернасці,</p>
<p>Крышачку здрады,</p>
<p>Крышачку рэўнасці,</p>
<p>Крышку спагады...</p>
<p>Салат кулінару па густу,</p>
<p>Па сэрцу,</p>
<p>Прыпраўлены лаянкай густа,</p>
<p>Як перцам.</p>
<p>Ды падсалоджаны ласкай падманнай —</p>
<p>Казачнай маннай, што сыпле з нябёс,</p>
<p>Ды перасыпаны самаю таннай</p>
<p>Соллю жаночых пакутлівых слёз...</p>
<p>Ах, і сусед мой — гурман-непаседа!</p>
<p>Які сямейны салат у суседа!</p>
<p>Гатуецца ён і ноччу і днём...</p>
<p>Мне б па-братэрскаму праву</p>
<p>Перакульнуць бунтоўна ўверх дном</p>
<p>Гэтую агорклую страву!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>