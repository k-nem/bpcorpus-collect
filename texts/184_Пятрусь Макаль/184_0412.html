<div class="container">
<div class="book-utils">
<div id="qrcode"></div>
<a href="/Piatrus_Makal/U_mirnym_susiedstvie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: У мірным суседстве -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>У мірным суседстве</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дымна сягоння</p>
<p>На палігоне.</p>
<p>Крычаць</p>
<p>Гарматы.</p>
<p>Маўчаць</p>
<p>Салдаты.</p>
<p>Усё афарбована ў колер зялёны.</p>
<p>І неба, і травы, і нашы пагоны,</p>
<p>І дым, і нават гармата сама.</p>
<p>Як быццам і фабраў іншых няма!</p>
<p>Дрыжаць у суседніх бярозак вецці:</p>
<p>Грукат, напэўна, палохае іх.</p>
<p>А я ў хвіліну гэту на свеце</p>
<p>Не ўяўляю гукаў другіх.</p>
<p>Спакой мы пакінулі нівам і хатам,</p>
<p>Забыліся ж самі пра ўласны спакой.</p>
<p>Здаецца, што я нарадзіўся салдатам</p>
<p>І стаў адразу ў паходны строй.</p>
<p>А службу закончу —</p>
<p>не пройдзе і года,</p>
<p>І ўсё гэта сном прыгадаецца мне,</p>
<p>Калі ў навальнічную часам пагоду</p>
<p>Маланка па небе нажом скрабяне.</p>
<p>На палігоне пахне порахам,</p>
<p>А ў полі —</p>
<p>водарам спелых зярнят.</p>
<p>Побач з ціхім жытнёвым шорахам —</p>
<p>У мірным суседстве гамонка гармат.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>