<div class="container">
<div class="book-utils">
<div id="qrcode"></div>
<a href="/Piatrus_Makal/Sniedajem_i_viacerajem.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Снедаем і вячэраем..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Снедаем і вячэраем..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Снедаем і вячэраем,</p>
<p>Жывоцікі набываем.</p>
<p>Як быццам — ўсё для чэрава!..</p>
<p>А пра душу забываем.</p>
<p> </p>
<p>Што мы даём душам,</p>
<p>Пасохлым ад спёкі млоснай?</p>
<p>Душы свае душым</p>
<p>Смагаю невыноснай.</p>
<p> </p>
<p>Перадаверылі богу</p>
<p>Мы іх занядбаныя мукі.</p>
<p>А ў бога турбот многа,</p>
<p>Не ўсюды даходзяць рукі.</p>
<p> </p>
<p>Некалі быў легкакрылы,</p>
<p>Некалі быў увішны,</p>
<p>А сёння, страціўшы сілы,</p>
<p>Партачыць дзядок усявышні...</p>
<p> </p>
<p>Дык к д’яблу нябесныя казкі!</p>
<p>Дайце зямлю бязбожную —</p>
<p>Колькі спагады і ласкі</p>
<p>У нас на душу кожную?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>