<div class="container">
<div class="book-utils">
<div id="qrcode"></div>
<a href="/Piatrus_Makal/I_ja_stajau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "І я стаяў..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"І я стаяў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І я стаяў на галаве,</p>
<p>І я хлапечымі рукамі</p>
<p>Хадзіў па ранішняй траве —</p>
<p>Амаль метровымі рыўкамі.</p>
<p> </p>
<p>Прастуючы па дзірване,</p>
<p>У тым шукаў я суцяшэння,</p>
<p>Каб нехта, ўбачыўшы мяне,</p>
<p>Уголас ахаў ад здзіўлення.</p>
<p> </p>
<p>Я сёння зноў на ногі стаў,</p>
<p>Адчуўшы востры дотык шчасця.</p>
<p>Чаму ж спяшаўся без падстаў</p>
<p>Зямлю ў сваіх падэшваў красці?</p>
<p> </p>
<p>А ўсё ж, відаць, у нейкі міг</p>
<p>Зрабіць такую стойку трэба,</p>
<p>Каб месцамі ў вачах тваіх</p>
<p>Мяняліся зямля і неба...</p>
<p> </p>
<p>Свой добры цуд нясе гульня,</p>
<p>Парыў буянства непаўторны,</p>
<p>Калі і дол і вышыня</p>
<p>Табе, чараўніку, пакорны.</p>
<p> </p>
<p>І ты свавольніка не лай,</p>
<p>Калі пабачыш, як падлетак</p>
<p>На галаве ідзе — няхай</p>
<p>Ён да пары паходзіць гэтак.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>