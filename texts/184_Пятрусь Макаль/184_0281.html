<div class="container">
<div class="book-utils">
<div id="qrcode"></div>
<a href="/Piatrus_Makal/Z_malenstva.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: З маленства -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>З маленства</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мяне не пускалі на вуліцу з дома —</p>
<p>Да краю акна даставаў я ледзь-ледзь,</p>
<p>І мне, малышу, аж карцела, вядома,</p>
<p>А што там за шыбаю — паглядзець.</p>
<p> </p>
<p>З паленняў я ўзводзіў старанна падмосткі,</p>
<p>Каб толькі спазнаць гэты дзіўны сакрэт...</p>
<p>Змяілася ціхая вуліца вёскі,</p>
<p>Сабою увесь замыкаючы свет.</p>
<p> </p>
<p>І ўсё. Не, не ўсё...</p>
<p>Каля згорбленай хаткі</p>
<p>Прыгожы палац узнімаецца ўвысь.</p>
<p>Чаму гэта так? —</p>
<p>І не здолеў у таткі</p>
<p>Цікаўны хлапчук дапытацца калісь.</p>
<p> </p>
<p>Жыццё я не зблытаю з сонечным ззяннем,</p>
<p>Бо гэтулькі колераў мае яно!</p>
<p>З маленства яно прада мною пытаннем</p>
<p>Паўстала праз яснае тое акно.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>