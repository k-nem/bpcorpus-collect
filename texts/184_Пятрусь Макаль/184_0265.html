<div class="container">
<div class="book-utils">
<div id="qrcode"></div>
<a href="/Piatrus_Makal/Dvoje_na_bierazie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Двое на беразе -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Двое на беразе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Маладзіком пабеленыя</p>
<p>Ці сівізной,</p>
<p>Двое ішлі па беразе</p>
<p>Сцежкай адной.</p>
<p>Вузельчык, з далоняў звязаны,</p>
<p>Неслі яны.</p>
<p>Сэрцы раскутымі вязнямі</p>
<p>Білі ў званы.</p>
<p>Далёкія, блізкія, любыя...</p>
<p>Мора, пастой!</p>
<p>Размыты іх штампы шлюбныя</p>
<p>Хваляй крутой.</p>
<p>Змоўкнулі на паўслове:</p>
<p>Хваля — бабах!</p>
<p>Соль на губах наслоена,</p>
<p>Боль на губах.</p>
<p>Недзе дапытлівы горад,</p>
<p>Ды, як шчытом,</p>
<p>Агарадзілі іх горы</p>
<p>Дужым хрыбтом.</p>
<p>А мора пакутна вохала,</p>
<p>Бухала ўзбоч,</p>
<p>Вабіла і палохала,</p>
<p>Як шлюбная ноч.</p>
<p>Над грывамі хваляў, над чаўнамі,</p>
<p>Над гулам сівым</p>
<p>Двое ішлі, заручоныя</p>
<p>Морам самім.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>