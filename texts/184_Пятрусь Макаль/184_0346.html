<div class="container">
<div class="book-utils">
<div id="qrcode"></div>
<a href="/Piatrus_Makal/Pastovaja_skrynka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Паштовая скрынка -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Паштовая скрынка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Павернеш ключык маленькай скрынкі,</p>
<p>Куды прыносяць і сум, і радасць.</p>
<p>На скрынцы дзверы пявуча скрыпнуць —</p>
<p>І зноў удача табе не здрадзіць.</p>
<p> </p>
<p>Не здрадзіць свята сустрэчы з другам,</p>
<p>Які ў юнацтва цябе гукае,</p>
<p>Сустрэчы з полем, з мурожным лугам,</p>
<p>З ракой, што мрою тваю гушкае...</p>
<p> </p>
<p>Так зноў у рукі патрапіць повад,</p>
<p>Які ўпусціў я калісь з табою.</p>
<p>Так загаворыць раптоўны провад,</p>
<p>Што абарваны на полі бою...</p>
<p> </p>
<p>Я чую покліч людскога брацтва,</p>
<p>Я дацягнуся, куды мне трэба,</p>
<p>Рукой сяброўства, крылом сваяцтва</p>
<p>Зямля не здрадзіць, не здрадзіць неба.</p>
<p> </p>
<p>...У маіх пальцах трапеча звонка</p>
<p>Канверт блакітны, нібыта пташка.</p>
<p>Калі ж пустая навін скарбонка,</p>
<p>Па сэрцы пуста, на сэрцы цяжка.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>