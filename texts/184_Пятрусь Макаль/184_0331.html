<div class="container">
<div class="book-utils">
<div id="qrcode"></div>
<a href="/Piatrus_Makal/Nastupajuc_recy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Наступаюць рэчы -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Наступаюць рэчы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Без дабра зямнога</p>
<p>Людзі бедавалі.</p>
<p>Людзі вельмі многа</p>
<p>Рэчаў збудавалі.</p>
<p>Больш цяпер пустэчы</p>
<p>У людзей не будзе.</p>
<p>Наступаюць рэчы —</p>
<p>Адступаюць людзі.</p>
<p> </p>
<p>Як жывое дзіва,</p>
<p>Вытыркнуўшы лапы,</p>
<p>У дзверы кракадзілам</p>
<p>Упаўзе канапа.</p>
<p>Каб расплюшчыць вочы</p>
<p>Вам і ўсім суседзям,</p>
<p>Халадзільнік ноччу</p>
<p>Зараве мядзведзем.</p>
<p>Вас уранку нашча —</p>
<p>Як нутро трывае? —</p>
<p>Праглынае пашча</p>
<p>Дрогкага трамвая...</p>
<p> </p>
<p>Хто там — о шаленства! —</p>
<p>Запярэчыў рэчам?</p>
<p>Толькі паслушэнства</p>
<p>У парадку рэчаў.</p>
<p>Людзі любяць рэчы</p>
<p>І такое робяць,</p>
<p>Што саміх, дарэчы,</p>
<p>Можа заўтра ўгробіць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>