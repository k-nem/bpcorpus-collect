<div class="container">
<div class="book-utils">
<div id="qrcode"></div>
<a href="/Piatrus_Makal/Kastry_nie_vinavaty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Кастры не вінаваты..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Кастры не вінаваты..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Кастры не вінаваты, што ў іх згаралі людзі.</p>
<p>Злачынца не агонь, што спапяляў дамы*.</p>
<p>Агонь, які заўсёды ўспыхваць будзе,</p>
<p>І ворагам, і другам робім мы.</p>
<p>У тысячах абліччаў ён вядомы.</p>
<p>Агонь — знішчальнік. І агонь — змагар.</p>
<p>Як лёгка іскры ўпасці ў стог саломы.</p>
<p>І як нялёгка патушыць пажар.</p>
<p>З руплівасцю гаспадара зямнога,</p>
<p>Агонь, знітоўвай сталыя масты</p>
<p>Над прорваю варожасці былога.</p>
<p>Агонь — яны, і мы, і я, і ты...</p>
<p>Агнём вянчалі, і агнём каралі</p>
<p>Па волі то раба, то караля.</p>
<p>Ці ж для таго агонь у неба кралі,</p>
<p>Каб стала Хірасімаю зямля?</p>
<p>Агонь, які мінулымі вякамі</p>
<p>Скакаў нібы незакілзаны конь,</p>
<p>Я кратаю лагоднымі рукамі:</p>
<p>Будзь паслухмяным розуму,</p>
<p>Агонь!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>