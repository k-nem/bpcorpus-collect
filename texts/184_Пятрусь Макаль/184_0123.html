<div class="container">
<div class="book-utils">
<div id="qrcode"></div>
<a href="/Piatrus_Makal/Pasvarymsia_casam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Пасварымся часам..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Пасварымся часам..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пасварымся часам</p>
<p>З-за нейкай драбніцы мы,</p>
<p>Усходзімся,</p>
<p>Нібыта пад навальніцамі.</p>
<p>Павее ў душы ледзяной прахалодаю —</p>
<p>І кожны ўжо болей сабой не валодае.</p>
<p>Зацята глядзім,</p>
<p>Нібы вораг на ворага.</p>
<p>І топчацца ўсё, што нам блізка і дорага.</p>
<p>Блукаем панура з цяжкімі галовамі,</p>
<p>Набітымі рознымі</p>
<p>грознымі словамі.</p>
<p>Хістаемся,</p>
<p>Нібы пад грузнаю ношаю,</p>
<p>На сцежцы, якой і канца не відно.</p>
<p>Як цяжка нам вымавіць слова харошае,</p>
<p>Лагоднае, добрае слова адно,</p>
<p>Якога абодвум якраз не хапае нам,</p>
<p>Разлучаным словамі,</p>
<p>Сэрцамі спаяным.</p>
<p>Бываюць падобнымі словы да пораху.</p>
<p>Не кідай адразу —</p>
<p>Прыцэлься спярша.</p>
<p>Схавай выбуховае слова</p>
<p>на ворага.</p>
<p>А другу хай будзе адкрытай душа!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>