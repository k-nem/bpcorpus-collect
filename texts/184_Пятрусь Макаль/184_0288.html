<div class="container">
<div class="book-utils">
<div id="qrcode"></div>
<a href="/Piatrus_Makal/Zialonaja_antena.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Зялёная антэна -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Зялёная антэна</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Каб свет без ласкі не старэў,</p>
<p>На сонечны касцёр адменны</p>
<p>Нацэлены галіны дрэў —</p>
<p>Зямлі зялёныя антэны.</p>
<p> </p>
<p>Заўжды чаруюць навізной,</p>
<p>Дрыготка ззяюць у паглядзе:</p>
<p>Зялёным полымем — вясной,</p>
<p>Падзеннем зор — у лістападзе.</p>
<p> </p>
<p>У грунт карэннем ураслі,</p>
<p>Падпёршы голлем полаг сіні,</p>
<p>Дубы, бярозы і асіны —</p>
<p>Паўпрэды сонца на зямлі.</p>
<p> </p>
<p>Нас не змаглі ні сталь, ні порах</p>
<p>Скасіць, калі ішла вайна,</p>
<p>Мой лес, мой друг, мая апора, \</p>
<p>Мая надзейная сцяна...</p>
<p> </p>
<p>Ці месяц верасень, ці май —</p>
<p>Наш чалавечы дом нязменна</p>
<p>За промень сонечны трымай,</p>
<p>Зямлі зялёная антэна.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>