<div class="container">
<div class="book-utils">
<div id="qrcode"></div>
<a href="/Piatrus_Makal/A_usio-tki_treba_byc_dabrej.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "А ўсё-ткі трэба быць дабрэй..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"А ўсё-ткі трэба быць дабрэй..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А ўсё-ткі трэба быць дабрэй</p>
<p>Да птушак, да дзяцей і жонкі,</p>
<p>Скразняк адчыненых дзвярэй</p>
<p>Раптоўна свет адкрые звонкі.</p>
<p> </p>
<p>З душы лагоду адвядзе</p>
<p>Пярнаты птах зямлі і неба:</p>
<p>Як спрытна верабей крадзе</p>
<p>У голуба крупінку хлеба!</p>
<p> </p>
<p>Машыны ў стоенай цішы</p>
<p>Трымцяць ад нерухомай мукі:</p>
<p>Цераз дарогу малышы</p>
<p>Ідуць, трывала сплёўшы рукі.</p>
<p> </p>
<p>Світальнае расы сляза.</p>
<p>Пупышка, набрыняўшы сокам,</p>
<p>Чакае промня, як ляза,</p>
<p>Каб лісцем зашасцець высокім.</p>
<p> </p>
<p>І тут ураз адчуеш ты,</p>
<p>Як ком да горла падступае:</p>
<p>У свеце толькі дабраты,</p>
<p>Як лепшых лекаў, не хапае.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>