<div class="container">
<div class="book-utils">
<div id="qrcode"></div>
<a href="/Piatrus_Makal/Ty_stais_na_rahu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ты стаіш на рагу..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Ты стаіш на рагу..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты стаіш на рагу</p>
<p>Пад гадзіннікам вежавым</p>
<p>І няньчыш букет,</p>
<p>Спавіты газетай.</p>
<p>Сустракаюцца і разыходзяцца</p>
<p>Стрэлкі на цыферблаце</p>
<p>І чэрцяць свой адвечны круг.</p>
<p>Парачкі, абнімаючыся нецярпліва,</p>
<p>Спяшаюцца ў ноч —</p>
<p>У зацемнены дом свабоды.</p>
<p>Адзін галавасты ліхтар —</p>
<p>Начны намеснік сонца —</p>
<p>Цябе заўважае</p>
<p>І трымае ў сваім гарызонце.</p>
<p>Вагаюцца тысячы ліхтароў —</p>
<p>Тысячы гарызонтаў.</p>
<p>А ты чакаеш.</p>
<p>Ён павінен прыйсці!</p>
<p>Некаторыя ж на спатканне</p>
<p>прыходзяць</p>
<p>Са спазненнем на чвэрць стагоддзя,</p>
<p>Вяртаючыся з вайны...</p>
<p>А букет белагаловы,</p>
<p>Які ты цярпліва няньчыш,</p>
<p>Мае ўжо трыццаць хвілін</p>
<p>Сіроцкага стажу.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>