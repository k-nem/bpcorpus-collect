<div class="container">
<div class="book-utils">
<div id="qrcode"></div>
<a href="/Piatrus_Makal/Ryzyki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Рыжыкі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Рыжыкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хвала хвіліне,</p>
<p>Што вянчае пошук!</p>
<p>Я гавару, страсаючы расу:</p>
<p>— Шаноўны грыб!</p>
<p>Хутчэй залазь у кошык —</p>
<p>Цябе дамоў, як пана, панясу!</p>
<p> </p>
<p>З цярплівасцю</p>
<p>Сябе мы прывучаем</p>
<p>Згінацца</p>
<p>Перад кожнаю сасной —</p>
<p>І ўжо надзея кволая</p>
<p>Адчаем</p>
<p>Змяняецца</p>
<p>У глыбіні лясной.</p>
<p> </p>
<p>О, непаўторны міг грыбной удачы:</p>
<p>Я прадзіраўся ў зараснік густы</p>
<p>І ўжо не ведаў:</p>
<p>Ці знайду, ці страчу...</p>
<p>А ты быў поруч.</p>
<p>Быў на ўскраі ты.</p>
<p> </p>
<p>Хвала хвіліне,</p>
<p>Што вянчае пошук!</p>
<p>Трымціць</p>
<p>Перад вачыма дол рабы.</p>
<p>Грыбы, грыбы —</p>
<p>Мурзатыя ілбы...</p>
<p>Як лёгка мне,</p>
<p>Калі цяжэе кошык!</p>
<p> </p>
<p>Ад радасці</p>
<p>Я падфутболіў трэску,</p>
<p>Узважваючы ў кошыку дары,</p>
<p>Мяне чакалі рыжыкі на ўзлеску,</p>
<p>Пакуль я іх шукаў у гушчары.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>