<div class="container">
<div class="book-utils">
<div id="qrcode"></div>
<a href="/Piatrus_Makal/Ciotka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Цётка -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Цётка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я прыйшла да вас, як дадому.</p>
<p>З долі горкае, з голадам венчанай.</p>
<p>Я — дачка бліскавіцы і грому,</p>
<p>Я — сястра міласэрнасці вечнай.</p>
<p>Хоць я норавам цётка ціхуткая,</p>
<p>Мне ў хаўруснікі шторм абраны.</p>
<p>Верш мой, як дапамога хуткая,—</p>
<p>Там, дзе боль,</p>
<p>там, дзе крык</p>
<p>і раны.</p>
<p>Там, дзе воранам вораг каркае,</p>
<p>Я з зямлі паўстаю і бунтую,</p>
<p>Дабравольная санітарка,— я</p>
<p>Ласкай душы братоў бінтую.</p>
<p>Што пачуцці твае і думкі,</p>
<p>Калі ты іх з дыханнем знямелым</p>
<p>Унутры медыцынскай сумкі</p>
<p>Не прынёс да людзей пад абстрэлам!</p>
<p>Нас у сталасці,</p>
<p>як і змоладу,</p>
<p>Выпрабоўвае лёс без літасці.</p>
<p>Не памерла я там ад голаду,</p>
<p>Не памрыце вы тут ад сытасці.</p>
<p>Я свячу вам далёкаю зоркаю —</p>
<p>У бязбоязнай праўдзе чэрпайце</p>
<p>Слоў гаючых пілюлі горкія</p>
<p>Ад бяздушнасці і ад чэрствасці.</p>
<p>Будзь жа, муза, сястрой адвагі,</p>
<p>Каб чакала зямля твайго дотыку:</p>
<p>У акопе —</p>
<p>глытком з біклагі,</p>
<p>На рэцэпце — словамі доктара.</p>
<p>Дарагія мае пляменнікі!</p>
<p>Абдымаю сардэчна і цёпла,</p>
<p>Вас, аратыя і пісьменнікі...</p>
<p>Гэта — я,</p>
<p>Ваша Цётка.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>