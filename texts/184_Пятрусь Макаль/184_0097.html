<div class="container">
<div class="book-utils">
<div id="qrcode"></div>
<a href="/Piatrus_Makal/Na_ziamli_zasielenych_lasou.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "На зямлі заселеных лясоў..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"На зямлі заселеных лясоў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На зямлі заселеных лясоў</p>
<p>Спеў і брэх ідуць за мной усюды.</p>
<p>Я жыву між салаўёў і псоў,</p>
<p>Ад якіх мне не ўцячы нікуды.</p>
<p> </p>
<p>Гэтак лёс часамі страсане,</p>
<p>Што гатоў сабакам заскуголіць.</p>
<p>Але голас салаўіны мне</p>
<p>На карачкі ўпасці не дазволіць.</p>
<p> </p>
<p>А калі ад песні салаўя,</p>
<p>Што захопіць сэрца да астачы,</p>
<p>У вышынях закружуся я,—</p>
<p>На зямлю вяртае брэх сабачы.</p>
<p> </p>
<p>Гукі, што з трывогаю лаўлю,</p>
<p>Больш мяне палохаюць, чым цешаць.</p>
<p>Як спяваць салісту салаўю,</p>
<p>Калі псы, задраўшы пыскі, брэшуць?</p>
<p> </p>
<p>Хоць абрыдлы брэх даецца ў знакі</p>
<p>Песнярам крылатым у гаі,</p>
<p>Думаюць з палёгкай салаўі:</p>
<p>— Добра, што не лётаюць сабакі...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>