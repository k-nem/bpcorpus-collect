<div class="container">
<div class="book-utils">
<div id="qrcode"></div>
<a href="/Piatrus_Makal/Prysporvau_ja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Прышпорваў я..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Прышпорваў я..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прышпорваў я свайго стаенніка,</p>
<p>Хоць знаўцы на мяне штодня,</p>
<p>Як на пустога летуценніка,</p>
<p>Крычалі:</p>
<p>— Коннік без каня!</p>
<p> </p>
<p>Скакаў я ў царства трыдзевятае</p>
<p>Жар-птушку вызваліць з турмы.</p>
<p>Крамсалі далеч сіняватую</p>
<p>І бліскавіцы, і грамы.</p>
<p> </p>
<p>Пыл з-пад капытаў — дымнай хмараю.</p>
<p>Не прыцішаючы хады,</p>
<p>Аседланы высокай мараю</p>
<p>Мой конь імчыцца праз гады.</p>
<p> </p>
<p>З сустрэчным ветрам абдымаюся,</p>
<p>І пёркі дораць птушкі мне.</p>
<p>І сам не знаю, як трымаюся</p>
<p>На немагчымым скакуне.</p>
<p> </p>
<p>Яго не ўзяць рукамі голымі</p>
<p>У дні набегаў і пагонь</p>
<p>Ляціць пагоркамі і доламі</p>
<p>Маёй надзеі верны конь.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>