<div class="container">
<div class="book-utils">
<div id="qrcode"></div>
<a href="/Piatrus_Makal/Za_backami_syny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: За бацькамі сыны -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>За бацькамі сыны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зруйнаванымі сёламі</p>
<p>Па дарогах вайны</p>
<p>Адыходзілі ў полымі</p>
<p>За бацькамі сыны.</p>
<p>Шынялі апранулі</p>
<p>Навырост хлапчукі.</p>
<p>І глядзелі матулі</p>
<p>Ім услед з-пад рукі.</p>
<p>Хлопцы з сэрцамі ўпартымі,</p>
<p>Не схіліліся вы,</p>
<p>Вам вучнёўскаю партаю</p>
<p>Быў акоп франтавы.</p>
<p>Не баяліся сталі</p>
<p>І варожых штыкоў,</p>
<p>У баях вырасталі</p>
<p>Вы да славы бацькоў.</p>
<p>Моўчкі падалі ў замеці</p>
<p>Каля вогненных рэк.</p>
<p>Засталіся вы ў памяці</p>
<p>Хлапчукамі навек.</p>
<p>Сёння дом ваш — планета.</p>
<p>І на нас нездарма</p>
<p>Вы глядзіце з партрэтаў,</p>
<p>Быццам памяць сама.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>