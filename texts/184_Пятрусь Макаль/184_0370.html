<div class="container">
<div class="book-utils">
<div id="qrcode"></div>
<a href="/Piatrus_Makal/Prypiac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Прыпяць -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Прыпяць</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Здалася ты мне з вышыні трапяткой,</p>
<p>З глухой самалётнай шыбы</p>
<p>Сасновай галінаю,</p>
<p>да якой,</p>
<p>Як гнёзды, прыліплі сялібы.</p>
<p> </p>
<p>Хоць вабяць уладна другія краі,</p>
<p>Усё ж я іду на зніжэнне.</p>
<p>Рака мая, кожнаю кропляй крыві</p>
<p>Адчуў я тваё прыцяжэнне!</p>
<p> </p>
<p>На беразе — купамі сена капцы.</p>
<p>Глядзіш — і здаецца, што гэта,</p>
<p>Лугі пагаліўшы, прыселі касцы</p>
<p>Спачыць да наступнага лета.</p>
<p> </p>
<p>Чакай, я бліжэй да цябе падыду!..</p>
<p>Разгледзець здаля немагчыма.</p>
<p>Ці вербы пялёхкацца выйшлі ў ваду,</p>
<p>Ці мыюць бялізну жанчыны...</p>
<p> </p>
<p>І ці не ад поту сялянскага ты</p>
<p>Зрабілася рыжаю, Прыпяць?</p>
<p>Маўчыць. Расцягнула гармоняй плыты</p>
<p>Каб рытмы рабочыя рыпаць.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>