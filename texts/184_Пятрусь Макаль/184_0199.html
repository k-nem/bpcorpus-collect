<div class="container">
<div class="book-utils">
<div id="qrcode"></div>
<a href="/Piatrus_Makal/Ja_zauzdy_z_asalodaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Я заўжды з асалодай..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Я заўжды з асалодай..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я заўжды з асалодай дзіўлюся,</p>
<p>Як гаспадыня</p>
<p>Ператрасае кватэру,</p>
<p>Праветрывае рэчы,</p>
<p>Як з-пад руплівай рукі</p>
<p>Навыперадкі</p>
<p>На балкон вылятаюць</p>
<p>Лянівыя дываны,</p>
<p>Сеннікі з пацярухай былога</p>
<p>І поўныя салодкіх сноў падушкі...</p>
<p>Наладзіўшы ім лупцоўку,</p>
<p>Выбіўшы палкаю пыл,</p>
<p>Яна пакідае іх</p>
<p>Сам-насам з ветрам і сонцам,</p>
<p>З небам і зоркамі...</p>
<p>Любуючыся гаспадыняй,</p>
<p>Я думаю пра сябе,</p>
<p>І мне здаецца, што душа мая</p>
<p>Падобна часамі на спальню,</p>
<p>Дзе так утульна спачываюць</p>
<p>Мары,</p>
<p>Якім да сонца ляцець,</p>
<p>Думы,</p>
<p>Якія свет скалануць,</p>
<p>Ідэі,</p>
<p>Што створаць зямлю нанова...</p>
<p>Адчыняю акно душы —</p>
<p>Трэба праветрыць</p>
<p>Яе заляжалыя скарбы,</p>
<p>Выбіць з іх пыл мінулага,</p>
<p>Даць глыток свежасці,</p>
<p>Каб не змарнелі</p>
<p>Ад кіслароднага галадання.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>