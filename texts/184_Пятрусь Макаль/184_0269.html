<div class="container">
<div class="book-utils">
<div id="qrcode"></div>
<a href="/Piatrus_Makal/Dom_siabrou.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дом сяброў -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Дом сяброў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Камяні, якімі продкі</p>
<p>Прабівалі сабе чэрапы,</p>
<p>Пакладзіце ў падмурак,</p>
<p>Закапайце глыбока,</p>
<p>Каб уцячы не надумалі</p>
<p>У век каменны.</p>
<p> </p>
<p>Сцены змацуйце металам</p>
<p>Што калісьці начамі</p>
<p>У пірацкіх руках</p>
<p>Намацваў сэрца суседа.</p>
<p>Дзверы зрабіце шклянымі,</p>
<p>Каб не ўпускалі</p>
<p>Толькі вецер і сцюжу,</p>
<p>А замкі і ключы</p>
<p>Здайце ў музей старажытнасці.</p>
<p> </p>
<p>Дах пакіньце адкрытым,</p>
<p>Дах пакрыйце блакітам,</p>
<p>Каб зоркі віднеліся</p>
<p>І жыхарам не давалі</p>
<p>Згінацца і горбіцца,</p>
<p>Каб хатнія гаспадыні</p>
<p>Маглі</p>
<p>Разліваць у талеркі</p>
<p>Радасць</p>
<p>Палоннікам Вялікай Мядзведзіцы.</p>
<p> </p>
<p>Будуйце дом сяброў.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>