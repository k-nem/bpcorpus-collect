<div class="container">
<div class="book-utils">
<div id="qrcode"></div>
<a href="/Piatrus_Makal/Chatni_raj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Хатні рай -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Хатні рай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ад камандзіровак, ад сябровак —</p>
<p>Хочацца развітвацца ці не,—</p>
<p>Ад сталовак тлумных і вандровак</p>
<p>Забірае хатні рай мяне.</p>
<p> </p>
<p>Дома жонка ля пліты штукарыць.</p>
<p>Каву ў ступцы, як вядзьмар, таўку.</p>
<p>Рок-н-рол шчупак віхлясты шпарыць</p>
<p>На патэльні, як на пятачку.</p>
<p> </p>
<p>З пары —</p>
<p>Хмары.</p>
<p>Вось і навальніца!</p>
<p>Грукну шклянкай — грому нараблю.</p>
<p>Толькі грозна гляне чараўніца —</p>
<p>Дзве маланкі мілыя злаўлю!</p>
<p> </p>
<p>Да стала заўжды лячу са страхам:</p>
<p>Спознішся — бяда не абміне.</p>
<p>Позіркам дакорлівым, як штрафам,</p>
<p>Пакарае любая мяне.</p>
<p> </p>
<p>Ды абрушыць з абурэннем шчырым</p>
<p>Лаянку ласкавую сваю.</p>
<p>Каб вайна закончылася мірам,</p>
<p>Пляшку ўпотай з шафы дастаю.</p>
<p> </p>
<p>Але зноў каханая асекла:</p>
<p>— Чарка ў будзень — гэта цераз край...</p>
<p>І каму паскардзішся, што ў пекла</p>
<p>Вельмі шмат пазычыў хатні рай!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>