<div class="container">
<div class="book-utils">
<div id="qrcode"></div>
<a href="/Piatrus_Makal/Dom_biez_haspadara.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дом без гаспадара -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Дом без гаспадара</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Бывае такая нара:</p>
<p>Дом застаецца баз гаспадара.</p>
<p>Камандзіроўку бярэш,</p>
<p>як лекі</p>
<p>Ад цішыні,</p>
<p>што хіліць да сну.</p>
<p>Паехаў на Месяц шукаць чалавека,</p>
<p>Пайшоў узнімаць цаліну.</p>
<p>На цвіку, як на зорцы палярнай,</p>
<p>палонік —</p>
<p>Агню і вады паклоннік,</p>
<p>Поўны адчайных мар:</p>
<p>Эх! Даць бы нырца ў вар!</p>
<p>Канапа не зарыпіць —</p>
<p>Адчувае сябе абібокам.</p>
<p>Што ёй рабіць</p>
<p>Са сваім пружыністым бокам?</p>
<p>Крэслы хадзіць развучыліся,</p>
<p>быццам</p>
<p>Падлога да сябе прыляпіла.</p>
<p>Ніхто на іх не садзіцца,</p>
<p>Апрача пылу.</p>
<p>На шахматнай дошцы раскіданыя пешкі</p>
<p>пасталі —</p>
<p>Войскі, якія ў баях патрэпаны.</p>
<p>Тэлевізар сляпы на тумбачцы,</p>
<p>як на п’едэстале —</p>
<p>Манумент непатрэбны.</p>
<p>У прыёмніка непрыёмныя дні</p>
<p>Цяперака,—.</p>
<p>Паспрабуй у пакой зазірні,</p>
<p>Афрыка ці Амерыка!</p>
<p>Са сцен — павуцінне,</p>
<p>каметамі — космы,</p>
<p>Разлёгся ў кутку пыласос-гультай.</p>
<p>Дом бязлюдны —</p>
<p>халодны, як космас.</p>
<p>Гаспадар,</p>
<p>хутчэй прылятай.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>