<div class="container">
<div class="book-utils">
<div id="qrcode"></div>
<a href="/Piatrus_Makal/Lotnaja_pahoda.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Лётная пагода -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Лётная пагода</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Просім пагоды, як хлеба,</p>
<p>Хмурымся небывала.</p>
<p>Забаставала неба —</p>
<p>Туманам зямлю скавала.</p>
<p> </p>
<p>Нібы загнаныя вязні</p>
<p>(Плача душа, як ка*ня),</p>
<p>Мы, пасажыры, завязлі</p>
<p>У зале пачакання.</p>
<p> </p>
<p>Грэем сябе чаем,</p>
<p>Пакуль імгла асядзе,</p>
<p>Турбіны рычаць з адчаем,</p>
<p>Нібы зубры ў засадзе.</p>
<p> </p>
<p>Мрояцца крылам узлёты.</p>
<p>Губы майго кахання,</p>
<p>Далоні маёй пяшчоты —</p>
<p>У зале пачакання.</p>
<p> </p>
<p>Скалелай баразёнцы</p>
<p>Трызніцца з сонцам спатканне.</p>
<p>А сонца — ратоўнае сонца —</p>
<p>У зале пачакання.</p>
<p> </p>
<p>Над хворым вядзьмарыць спрадвеку</p>
<p>Доктар, стаіўшы дыханне.</p>
<p>А кроплі гаючых лекаў —</p>
<p>У зале пачакання.</p>
<p> </p>
<p>Хоць зоркі амаль па суседству,</p>
<p>Ды крылы — нібы на аркане.</p>
<p>Ах, колькі сядзець чалавецтву</p>
<p>У зале пачакання.</p>
<p> </p>
<p>Быццам на пана лёкай,</p>
<p>Маўкліва малюся на неба:</p>
<p>— Дай мне пагоды лётнай —</p>
<p>Майго надзённага хлеба!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>