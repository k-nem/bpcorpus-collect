<div class="container">
<div class="book-utils">
<div id="qrcode"></div>
<a href="/Piatrus_Makal/Plosca_pieramohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Плошча перамогі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Плошча перамогі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Плошча круглая —</p>
<p>Пляц Перамогі...</p>
<p>У салдацкіх шынелях сюды</p>
<p>Нас вялі франтавыя дарогі</p>
<p>Даўжынёю ў чатыры гады.</p>
<p>Млечны Шлях наш — пакутны і горкі,</p>
<p>Пра які і не сніў небасхіл,</p>
<p>Пяцікутныя ўсыпалі зоркі</p>
<p>На гарбатых пагорках магіл.</p>
<p>Нашы ногі</p>
<p>Гулі ад знямогі,</p>
<p>Нас хістала ў грымотнай пальбе.</p>
<p> </p>
<p>Мы спяшаліся,</p>
<p>Пляц Перамогі,</p>
<p>Да цябе.</p>
<p>Да цябе.</p>
<p>Да цябе...</p>
<p>Ты сягоння ў грудзях маіх,</p>
<p>плошча,</p>
<p>Б’ецца сэрца — твой Вечны агонь.</p>
<p>Выбуховаю хваляю хвошча</p>
<p>Кроў гарачая ў белую скронь.</p>
<p>Тым, хто скошаны косамі бітваў,</p>
<p>Не вярнуўся да родных руін,</p>
<p>Слуп з граніту</p>
<p>Узносіць к блакіту —</p>
<p>З тысяч ордэнаў — ордэн адзін.</p>
<p>Як вянком, чарадою мінчане</p>
<p>Апяразваюць плошчу сваю.</p>
<p>Камяніцы ў каменным маўчанні,</p>
<p>Нібы волаты ў строгім страю.</p>
<p>Прыраслі да зямлі, як Антэі,</p>
<p>Над галовамі — дах з сінявы...</p>
<p>Толькі чуйна іх вушы-антэны</p>
<p>Ловяць кожнае слова Масквы.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>