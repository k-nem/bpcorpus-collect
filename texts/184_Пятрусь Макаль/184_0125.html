<div class="container">
<div class="book-utils">
<div id="qrcode"></div>
<a href="/Piatrus_Makal/Pacieu_prafiesar.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Пацеў прафесар..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Пацеў прафесар..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пацеў прафесар,</p>
<p>сеючы дабро.</p>
<p>І цішыня</p>
<p>струной напятай пела.</p>
<p>І па канспекце</p>
<p>бегала пяро,</p>
<p>Як на праспекце туфелька рыпела.</p>
<p>А я не ўмеў,</p>
<p>а я нямеў,</p>
<p>як тол,</p>
<p>Чакаючы, што выбухну аднойчы.</p>
<p>Са мной дзяліла ты студэнцкі стол</p>
<p>І з кім, не знаю,—</p>
<p>бэзавыя ночы...</p>
<p>Працэджвалася сонейка ў акне.</p>
<p>Я на цябе тады паглянуў коса.</p>
<p>І так карцела пакамячыць мне</p>
<p>Твае —</p>
<p>ужо абстрыжаныя! —</p>
<p>косы.</p>
<p>А сэрца стук —</p>
<p>удары малатка,</p>
<p>Якім таропка бухае гарэза...</p>
<p>І ад вятроў,</p>
<p>як пена з малака,</p>
<p>Злятала квецень веснавая з бэзу.</p>
<p>Я вельмі позна зразумеў як след,</p>
<p>Што не было ні тых начэй, ні бедаў...</p>
<p>Быў толькі бэз.</p>
<p>І шлюбна-белы цвет.</p>
<p>І, як зламаць галінку, я не ведаў.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>