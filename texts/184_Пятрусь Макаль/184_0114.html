<div class="container">
<div class="book-utils">
<div id="qrcode"></div>
<a href="/Piatrus_Makal/Nie_razmienvacca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Не разменьвацца..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Не разменьвацца..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не разменьвацца, не разменьвацца,</p>
<p>Не развязваць душы перавясла.</p>
<p>А штодзённым святлом выпраменьвацца,</p>
<p>Пакуль сонца ў табе не згасла.</p>
<p> </p>
<p>Доля — складчына, а не спадчына.</p>
<p>Ах, ці дойдзе вечнасці позва?</p>
<p>І аб тым, што злачынна страчана,</p>
<p>Пашкадуеш, калі запозна.</p>
<p> </p>
<p>Крону сокам глыбінным пояць</p>
<p>Карані, што нябачны воку.</p>
<p>І не заклік, а шчырую споведзь</p>
<p>Ціха шэпча ліства навокал.</p>
<p> </p>
<p>Мусіш ношу сваю данесці —</p>
<p>Не паддайся ж на зман спакусы</p>
<p>Траціць порах увесь, каб адвесці</p>
<p>Драбнаты камарыныя ўкусы.</p>
<p> </p>
<p>Хай зайздроснік ізноў надзімаецца,</p>
<p>Завірухаю злосці хукае,</p>
<p>Дрэва долі тваёй утрымаецца,</p>
<p>Ціха ў шыбу нашчадку пастукае.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>