<div class="container">
<div class="book-utils">
<div id="qrcode"></div>
<a href="/Piatrus_Makal/Ja_i_ty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Я і ты -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Я і ты</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я і ты. Ды лісцяў шум лагодны...</p>
<p>Каб цябе, вясна мая, знайсці,</p>
<p>Трэба мне было агні, і воды,</p>
<p>І драты калючыя прайсці.</p>
<p>У дарогу камандзіравала</p>
<p>Нас тады няўмольная вайна,</p>
<p>І камандзіроўку адзначала</p>
<p>Мне на целе кулямі яна.</p>
<p>Можа, сотні раз на полі бою</p>
<p>Падаў, ды не ўпаў я назусім.</p>
<p>Зноўку, узнімаемы табою,</p>
<p>Я вяртаўся ў строй, к сябрам сваім.</p>
<p>І таму мне так бясконца родны</p>
<p>Гэты вечар, што пяе кругом,</p>
<p>Маладзік і лісцяў шум лагодны</p>
<p>Над тваім расчыненым акном.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>