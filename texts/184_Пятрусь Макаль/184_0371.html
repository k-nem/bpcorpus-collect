<div class="container">
<div class="book-utils">
<div id="qrcode"></div>
<a href="/Piatrus_Makal/Pudzila.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пудзіла -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Пудзіла</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З кудлатаю аправай пудзеля,</p>
<p>Гародняй публіцы вядомаю,</p>
<p>Узносіцца над градкай пудзіла,</p>
<p>Напакаванае саломаю.</p>
<p>Захутана — хоць спёка млявая —</p>
<p>У пашматаную ватоўку.</p>
<p>Трымае з грознаю паставаю</p>
<p>Крывы кіёк, нібы вінтоўку.</p>
<p>Яго каробка чарапная,</p>
<p>Набітая мякінай туга,</p>
<p>Варушыцца, як завадная,—</p>
<p>Каб трапятала ўся акруга!</p>
<p>Ляцяць узбоч адсюль, выдатна</p>
<p>Адчуўшы межы забароны,</p>
<p>Усе шпакі — на стрэл гарматны</p>
<p>І крышачку бліжэй — вароны.</p>
<p>Здаля даследуюць старанна</p>
<p>Сваім птушыным звонкім родам</p>
<p>Апруцянелага тырана,</p>
<p>Што валадарыць над гародам.</p>
<p>Бразготкамі нагрудных бляхаў</p>
<p>Яго шкляное вока ўсцешана.</p>
<p>Ах, колькі бляхаў,</p>
<p>Колькі страхаў</p>
<p>На гэта нудзіла навешана.</p>
<p>Надзьмуты ветразямі штонікі</p>
<p>Шырокія — не ў лад з эпохаю,—</p>
<p>Надзетыя на дроцік тоненькі...</p>
<p>Але галоўнае — палохае!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>