<div class="container">
<div class="book-utils">
<div id="qrcode"></div>
<a href="/Piatrus_Makal/Apora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Апора -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Апора</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мудрэц старых часоў, у непакоры</p>
<p>Абняўшы думным позіркам Зямлю,</p>
<p>Гукнуў стагоддзям:</p>
<p>«Дайце пункт апоры —</p>
<p>І я ўвесь шар зямны перакулю!»</p>
<p> </p>
<p>О гэты кліч вучонага пірацтва!</p>
<p>Пастой, мудрэц:</p>
<p>Перад табой — абрыў...</p>
<p>Калі сусвет ты розумам скарыў,</p>
<p>Дык падкажы,</p>
<p>На што абапірацца?</p>
<p> </p>
<p>Ракетныя адчуўшы сёння шпоры,</p>
<p>Век то ляціць, то на дыбы ўстае.</p>
<p>І я шукаю на Зямлі апоры,</p>
<p>Каб перад прорвай утрымаць яе.</p>
<p> </p>
<p>Калі ў пашытай навырост кашулі</p>
<p>Свой першы крок рабіў я пры сцяне,</p>
<p>Я апіраўся на руку матулі,</p>
<p>Якая ўпасці не давала мне.</p>
<p> </p>
<p>Калі ўзлятаў да зор у пасмах дыму</p>
<p>У караблі касмічным сын зямлі,</p>
<p>Радзіма і народ у часе ўздыму</p>
<p>Яму апорай вернаю былі.</p>
<p> </p>
<p>Зямлю абняўшы позіркам цвярозым,</p>
<p>Наступнікаў,</p>
<p>Сучаснік,</p>
<p>Абнадзей:</p>
<p>Адна ўсяго ў цябе апора — розум</p>
<p>З'яднаных добрай згодаю людзей.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>