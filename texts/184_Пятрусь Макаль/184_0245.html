<div class="container">
<div class="book-utils">
<div id="qrcode"></div>
<a href="/Piatrus_Makal/Vychadny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Выхадны -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Выхадны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дзень добры, выхадны:</p>
<p>Бярозы, біце ў бубны!</p>
<p>Парады ў нас адны —</p>
<p>Таксама, як і будні.</p>
<p>Да росных мурагоў,</p>
<p>Да дрэў і птушак весніх,</p>
<p>Як рэкі з берагоў,</p>
<p>Са сцен выходзім цесных.</p>
<p>Ускінулі гаі</p>
<p>Галін зялёны парус.</p>
<p>Душу сваю гаі</p>
<p>Яго дыханнем зараз.</p>
<p>Ад духаты кватэр,</p>
<p>Ад чаду вуліц тлумных</p>
<p>Лячы сябе цяпер</p>
<p>Жывіцай сосен думных,</p>
<p>Пяшчотай дрогкіх траў,</p>
<p>Бязмежнасцю прасторы,</p>
<p>Якую ў нас украў</p>
<p>Заслон аконнай шторы...</p>
<p>Выходзь з былых граніц,</p>
<p>З утульнай хатняй плесні</p>
<p>Да чысціні крыніц</p>
<p>Твайго жыцця і песні.</p>
<p>Выходзь у выхадны</p>
<p>І адшукаеш выйсце,</p>
<p>Як зерне з баразны.</p>
<p>І як з пупышкі лісце...</p>
<p>Здароўем мімаходзь</p>
<p>Цябе вятры напояць —</p>
<p>Выходзь, выходзь, выходзь</p>
<p>Да вечнасці на споведзь!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>