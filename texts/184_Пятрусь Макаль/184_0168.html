<div class="container">
<div class="book-utils">
<div id="qrcode"></div>
<a href="/Piatrus_Makal/U_zonki_-_na_tvary.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "У жонкі - на твары..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"У жонкі - на твары..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У жонкі на твары — важнасць.</p>
<p>Зрэнкі блішчаць, як джальцы.</p>
<p>Штосьці заўсёды вяжуць</p>
<p>Яе рухавыя пальцы.</p>
<p>Можа, малому штонікі,</p>
<p>Можа, пальчаткі для дочак...</p>
<p>Цягнецца нітка тоненька,</p>
<p>Размотваецца клубочак.</p>
<p>Як дотык ратоўнай казкі,</p>
<p>Нас атуляе надзейна</p>
<p>Пража яе ласкі,</p>
<p>Яе пяшчоты адзенне.</p>
<p>Рана да сонца ўстане —</p>
<p>І ад пруткоў-праменняў</p>
<p>Займаецца дрогка світанне:</p>
<p>Тэрмін начы паменеў!</p>
<p>Штосьці спрабую ўзважыць,</p>
<p>Але не ўзважу, вядома,</p>
<p>Дзіва, якое вяжуць</p>
<p>Пальцы жаночыя дома.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>