<div class="container">
<div class="book-utils">
<div id="qrcode"></div>
<a href="/Piatrus_Makal/Oda_jevie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ода еве -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Ода еве</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як жа не пакланіцца</p>
<p>За твой першародны грэх!</p>
<p>Вялікае таямніцы</p>
<p>Ты раскусіла арэх.</p>
<p>Без боязі боскага гневу</p>
<p>Адолеўшы райскі плот,</p>
<p>Адважна сарвала з дрэва</p>
<p>Той забаронены плод...</p>
<p>Ты мужнасці нас навучыла.</p>
<p>Пайшла ахвярна ты</p>
<p>У бога перад вачыма</p>
<p>На грэх, як на подзвіг святы.</p>
<p>Працягваецца, на шчасце,</p>
<p>У свеце людская сям’я.</p>
<p>Бо ў сэрцах маіх сучасніц —</p>
<p>Гарачая кроў твая!</p>
<p>І сёння спакус багіні,</p>
<p>Якіх натхніла ты,</p>
<p>З выклікам носяць міні,</p>
<p>Як фігавыя лісты.</p>
<p>Усё чалавецтва Ева</p>
<p>Вядзе па сваім шляху,</p>
<p>Хвала табе, каралева</p>
<p>Цнатлівасці і граху!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>