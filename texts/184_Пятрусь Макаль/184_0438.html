<div class="container">
<div class="book-utils">
<div id="qrcode"></div>
<a href="/Piatrus_Makal/Jak_lisa_ratavala_zajca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Як ліса ратавала зайца -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Як ліса ратавала зайца</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Аднойчы заяц да лісы</p>
<p>Патрапіў, даўшы маху,</p>
<p>Уздрыгнуў спуджаны касы,</p>
<p>Затрапятаў ад страху.</p>
<p>Язык, нябога, прыкусіў,</p>
<p>Схаваць не ў сілах болю,</p>
<p>Ён жаласліва папрасіў:</p>
<p>— Кума, пусці на волю!</p>
<p>І вось як ліска шарака</p>
<p>Ласкава суцяшала:</p>
<p>— Чаго дрыжыш ты? Ад ваўка</p>
<p>Цябе я ўратавала!</p>
<p>Вядома ўсім, што гэты звер</p>
<p>На іншых вострыць зубы.</p>
<p>Сваю збавіцельку цяпер</p>
<p>Аддзячыць мусіш, любы...</p>
<p>Ліса, прамову пягочы,</p>
<p>Закончыла пяшчотна:</p>
<p>— Ну, што стаіш? Хутчэй скачы</p>
<p>У рот добраахвотна!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>