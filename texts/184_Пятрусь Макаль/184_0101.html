<div class="container">
<div class="book-utils">
<div id="qrcode"></div>
<a href="/Piatrus_Makal/Na_spatkannie_z_taboj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "На спатканне з табой..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"На спатканне з табой..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На спатканне з табой адтуль,</p>
<p>Выбачай, я не змог прыйсці.</p>
<p>Затрымала чарга куль</p>
<p>На парозе маіх дваццаці...</p>
<p>Як адзіную, што люблю,</p>
<p>Ад імя пралітай крыві</p>
<p>Прытуліў да грудзей зямлю</p>
<p>На парозе маёй любві.</p>
<p>За парогам вясна была,</p>
<p>Бэз, што квецень у сонцы купаў,</p>
<p>Даль, нагрэтая дабяла...</p>
<p>Але я на парозе ўпаў.</p>
<p>Пад шурпатай маёй рукой</p>
<p>Зарунелі, як рань, жыты.</p>
<p>Я — пясчынка зямлі, на якой</p>
<p>Няньчыш хлеб і цюльпаны ты.</p>
<p>А калі цябе ў збажыну</p>
<p>Завядзе салаўіная ноч,</p>
<p>Каласамі твой стан ахіну,</p>
<p>Ад цікаўных схаваю воч.</p>
<p>Давяраючы спелай цішы,</p>
<p>Таямніцу сваю, як дзіця,</p>
<p>Калышы, калышы, калышы</p>
<p>У жытнёвай калысцы жыцця.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>