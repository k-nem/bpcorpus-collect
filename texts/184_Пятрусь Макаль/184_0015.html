<div class="container">
<div class="book-utils">
<div id="qrcode"></div>
<a href="/Piatrus_Makal/Adcujem_u_hrudziach.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Адчуем у грудзях..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Адчуем у грудзях..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Адчуем у грудзях біццё —</p>
<p>І задаём сабе загадку,</p>
<p>І ўжо гатовы ўсё жыццё</p>
<p>Перакрамсаць, пачаць з пачатку.</p>
<p> </p>
<p>Але нікуды не падзенем</p>
<p>Той праўды горкай, той бяды,</p>
<p>Што мудрасць сталасці заўжды</p>
<p>Да нас прыходзіць са спазненнем.</p>
<p> </p>
<p>А ці не ў тым, а ці не ў тым</p>
<p>Мы спасцігаем сэнс высокі,</p>
<p>Што да вяршынь кіруем крокі</p>
<p>На ўздыме цяжкім і крутым?</p>
<p> </p>
<p>Вясновым днём на сад зірні,</p>
<p>Святлом пялёсткавым убраны:</p>
<p>Красуюць кроны ў вышыні,</p>
<p>А карані зямлёй схаваны.</p>
<p> </p>
<p>Калі ты ў вечнасці ў гасцях,</p>
<p>Твой лёс — узлёт напятай хвалі.</p>
<p>Пачатак твой — заўжды працяг</p>
<p>Сябе і тых, што тут бывалі.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>