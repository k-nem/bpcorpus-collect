<div class="container">
<div class="book-utils">
<div id="qrcode"></div>
<a href="/Piatrus_Makal/Zalezny_Adam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Жалезны Адам -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Жалезны Адам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Можаш, горад мой, лёгка ад смагі лячыцца,</p>
<p>Бачыш —</p>
<p>стаўшы на вуліцы чарадой,</p>
<p>Аўтаматы румяныя, як прадаўшчыцы,</p>
<p>Газірованай гандлююць вадой.</p>
<p> </p>
<p>Я манетку ў адтуліну кідаю хвацка,</p>
<p>Але дзе ён, струменьчык?</p>
<p>Цярпліва стаю.</p>
<p>У цябе, аўтамат, жалезная хватка:</p>
<p>На вачах заціскаеш капейку маю.</p>
<p> </p>
<p>Мігатліва забліскаў шклянымі вачыма,</p>
<p>Забурчаў, засіпеў:</p>
<p>— Не аддам! Не аддам!</p>
<p>Што за Ева цябе махляваць навучыла,</p>
<p>З роду робатаў першы, жалезны Адам?</p>
<p> </p>
<p>І няўжо нашаптала металу на вуха</p>
<p>Прадаўшчыца, што ў белым халаце заўжды,</p>
<p>Перадаўшы сваю старую навуку,</p>
<p>Як адбухаць шыкоўную дачу... з вады?</p>
<p> </p>
<p>Можа, даць бы тут волю пагрозам цвярозым</p>
<p>Але я, не ўтрываўшы, даю грымака!</p>
<p>І глядзіце — дайшло! Прачынаецца розум!</p>
<p>У засмяглую шклянку шуганула рака!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>