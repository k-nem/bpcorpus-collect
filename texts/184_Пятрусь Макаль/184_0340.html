<div class="container">
<div class="book-utils">
<div id="qrcode"></div>
<a href="/Piatrus_Makal/Pavietra.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Паветра -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Паветра</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Людзі трывожацца ды бядуюць,</p>
<p>Сняцца ім атамныя грыбы.</p>
<p>Гора гадуюць і сховы будуюць</p>
<p>Моцы сваёй выбуховай рабы.</p>
<p>Адны бунтуюць і пішуць петыцыі</p>
<p>Да мудрасці і да галоўных галоў.</p>
<p>Другія наладжваюць рэпетыцыі</p>
<p>Пагібелі свету:</p>
<p>Розум далоў!..</p>
<p>І вось ужо атам з прывязі спушчаны,</p>
<p>У падзямеллі нас гоняць грамы...</p>
<p>А дзе схавацца Шэкспіру і Пушкіну,</p>
<p>Што засяляюць тамы,</p>
<p>як дамы?</p>
<p>У чорных калысках, што ў друзе пахованы</p>
<p>Не зведаўшы музыкі і святла,</p>
<p>Слепнуць Гамеры і глухнуць Бетховены...</p>
<p>Ты джунглямі ўзрываў, Зямля, зарасла!</p>
<p>У пыле і попеле тлеюць акропалі,</p>
<p>Абшнарваюць шчыліны ўсе і куткі,</p>
<p>Быццам жандары, атрутныя кроплі:</p>
<p>Ці не ўцалелі паветра шматкі?</p>
<p>Нехта ўцячэ ад хваль выбуховых,</p>
<p>Ды пазайздросціць мёртвым жывы...</p>
<p>Вы,</p>
<p>што кратамі стаіліся ў сховах,</p>
<p>Чым жа дыхаць будзеце вы?</p>
<p>Каб суднае атамнае відовішча</p>
<p>Свет не ўцягнула ў бяздонны вір,</p>
<p>Будуйце, зямляне, адно бамбасховішча —</p>
<p>Мір!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>