<div class="container">
<div class="book-utils">
<div id="qrcode"></div>
<a href="/Piatrus_Makal/Z_viarsyn_Kaukaza.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: З вяршынь Каўказа -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>З вяршынь Каўказа</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Спавіты горы сіняй павалокай</p>
<p>Снег на вяршынях. І на нейкі міг</p>
<p>Здалося мне — я ў Індыі далёкай,</p>
<p>А не сярод Каўказскіх гор сівых.</p>
<p> </p>
<p>Ды раптам скалыхнулася узлессе —</p>
<p>Прарэзваючы ранішні туман,</p>
<p>Данеслася ка мне з даліны песня —</p>
<p>Знаёмая,</p>
<p>Пра нашых партызан.</p>
<p> </p>
<p>Я ўбачыў праз радзеючую дымку</p>
<p>Той край, дзе па-над Нёманам-ракой</p>
<p>Ідуць бярозы з соснамі ў абдымку</p>
<p>Зялёнаю, шумлівай талакой;</p>
<p> </p>
<p>Той край, дзе калыханку мне спявалі</p>
<p>Галінамі дрымотныя бары,</p>
<p>Дзе час майго дзяцінства сагравалі</p>
<p>Начныя партызанскія кастры;</p>
<p> </p>
<p>Дзе быў лясны гушчар маёй калыскай...</p>
<p>З вяршынь Каўказа, як ніколі, я</p>
<p>Такою роднай і такою блізкай</p>
<p>Цябе убачыў, Беларусь мая!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>