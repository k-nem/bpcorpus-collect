<div class="container">
<div class="book-utils">
<div id="qrcode"></div>
<a href="/Piatrus_Makal/Lirycny_uspamin.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Лірычны ўспамін -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Лірычны ўспамін</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Стукае бэзам</p>
<p>У вокны вясна,</p>
<p>Стукае сэрца</p>
<p>Ўсю ноч давідна.</p>
<p>З даўніх дарог</p>
<p>Зноў юнацтва прыйшло на парог.</p>
<p>Насцеж яму адкрываю душу:</p>
<p>Ты не стой, ты заходзь — я прашу.</p>
<p>То дажджы, то замеці</p>
<p>У цішы начной.</p>
<p>Ты прыходзіш з памяці</p>
<p>Гаварыць са мной.</p>
<p>Усё скажы, пра што не сказана,</p>
<p>Праз гады.</p>
<p>Над старымі вязамі</p>
<p>Месяц малады.</p>
<p>Дзень нанова загараецца,</p>
<p>Але не сціраюцца</p>
<p>Твае сляды.</p>
<p>Стукае восень</p>
<p>Дажджом у акно.</p>
<p>З дрэваў ліства</p>
<p>Адляцела даўно.</p>
<p>Моўчкі гляджу,</p>
<p>Як бягуць чаравічкі дажджу.</p>
<p>Чуецца мне — гэта крокі твае...</p>
<p>А туман за акном растае.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>