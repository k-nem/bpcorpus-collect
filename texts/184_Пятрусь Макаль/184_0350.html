<div class="container">
<div class="book-utils">
<div id="qrcode"></div>
<a href="/Piatrus_Makal/Pierad_kancertam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Перад канцэртам -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Перад канцэртам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зіма, на твой абрус вялізны</p>
<p>Нагамі боязна ступіць.</p>
<p>Нібы памытая бялізна,</p>
<p>Сняжок някрануты рыпіць.</p>
<p>Узбоч дамоў</p>
<p>І клёнаў вычварных,</p>
<p>Узбоч дымоў, у неба ўвінчаных, —</p>
<p>Ідзеш,</p>
<p>На ўвесь сумёт падросшая,</p>
<p>У каўняры ўтапіўся нос.</p>
<p>Недасягальная, харошая,—</p>
<p>Няўзнак ні вецер, ні мароз!</p>
<p>А мне ля касы ў зале вузенькай, {вузенькай</p>
<p>Дзе сумятня і таўкатня,</p>
<p>Аматары класічнай музыкі</p>
<p>Бакі камячылі паўдня.</p>
<p>Я місію цяжкую выканаў,</p>
<p>Я так стаю,</p>
<p>нібы пяю:</p>
<p>Я толькі што ў акенца выкінуў</p>
<p>Амаль стыпендыю сваю!</p>
<p>Як музыку, што ў нотах схована,</p>
<p>Я два білецікі нашу.</p>
<p>Спяшаеш ты спаткаць Бетховена,</p>
<p>А я пальчаткай варушу.</p>
<p>Табе пад чорненькія боцікі —</p>
<p>Сняжынкі, быццам з вербаў коцікі.</p>
<p>Сняжынкі —</p>
<p>знічкі міжпланетныя —</p>
<p>Усе срабрыстыя, не медныя!</p>
<p>Раяцца, скарбы несучы...</p>
<p>Тапчы, тапчы!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>