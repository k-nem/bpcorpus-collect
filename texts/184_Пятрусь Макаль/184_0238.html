<div class="container">
<div class="book-utils">
<div id="qrcode"></div>
<a href="/Piatrus_Makal/Vaza.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ваза -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Ваза</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дарыла мне жанчына вазу</p>
<p>Усёй істотай трапяткой —</p>
<p>І подых музыкі адразу</p>
<p>Напоўніў мой увесь пакой.</p>
<p> </p>
<p>Як толькі здолела рука</p>
<p>Схіліць метал да паслушэнства</p>
<p>Што я ў здзяйсненні мастака</p>
<p>Лаўлю з табою падабенства!</p>
<p> </p>
<p>Чаму натхнёна так, скажы,</p>
<p>Разцом красу тваю адзначыў</p>
<p>Разьбяр нязнаны і чужы,</p>
<p>Які цябе ў жыцці не бачыў?</p>
<p> </p>
<p>...Застыўшы ў постаці адной,</p>
<p>Загадку тоячы сур’ёзна,</p>
<p>На тонкай ножцы грацыёзна</p>
<p>Яна стаіць перада мной.</p>
<p> </p>
<p>А ледзь крану — і запяе,</p>
<p>Агучыць далечы і шыры!</p>
<p>І смех твой непаўторна шчыры</p>
<p>Звініць у музыцы яе.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>