<div class="container">
<div class="book-utils">
<div id="qrcode"></div>
<a href="/Piatrus_Makal/Manaloh_sabaki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Маналог сабакі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Маналог сабакі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я з вядомай пароды сабак,</p>
<p>У двары гаспадарскім зух.</p>
<p>Я жыццё адчуваю на смак,</p>
<p>Я жыццё адчуваю на нюх!</p>
<p> </p>
<p>Я, варушачы свой ланцуг,</p>
<p>Выглядаю: каго нясе?</p>
<p>Той, хто есці дае — мой друг,</p>
<p>А астатнія ворагі ўсе!</p>
<p> </p>
<p>Трэніруючы галасок,</p>
<p>Выю, гаўкаю і вішчу.</p>
<p>Калі смачны пакажуць кусок,</p>
<p>Я на задніх лапках скачу.</p>
<p> </p>
<p>А калі налятаю я</p>
<p>І зубамі хапаю ахвяр,</p>
<p>Хіба ў гэтым віна мая?</p>
<p>Нацкаваў мяне гаспадар.</p>
<p> </p>
<p>Лямку долі сваёй цягну.</p>
<p>Мне нялёгка. Нашто хлусіць?</p>
<p>Цэлы век задачу адну</p>
<p>Вырашаю — лізнуць ці ўкусіць...</p>
<p> </p>
<p>З вас, двухногіх, хто на зямлі</p>
<p>Зразумее маё выццё?</p>
<p>Я пытаю, а вы б змаглі</p>
<p>На карачках усё жыццё?</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>