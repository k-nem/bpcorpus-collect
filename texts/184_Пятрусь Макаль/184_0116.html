<div class="container">
<div class="book-utils">
<div id="qrcode"></div>
<a href="/Piatrus_Makal/Niebam_svajho_pacuccia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Небам свайго пачуцця..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Небам свайго пачуцця..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Небам свайго пачуцця,</p>
<p>Зямля, я табе абавязаны.</p>
<p>Я кожнай хвілінай жыцця</p>
<p>Навек да цябе прывязаны.</p>
<p> </p>
<p>Той рэчкай, дзе ў ранішні змрок</p>
<p>Калі і святліва, і золка,</p>
<p>На мой самаробны кручок</p>
<p>Клявала нязлоўная зорка.</p>
<p> </p>
<p>Няроўным шнуром баразны,</p>
<p>Які я працягваў туга,</p>
<p>На золку галоднай вясны</p>
<p>Хістаючыся ля плуга.</p>
<p> </p>
<p>Ніткай сцяжыны той,</p>
<p>Што праз хмызняк і палянкі</p>
<p>Вяла мяне ў цемры густой</p>
<p>Да партызанскай зямлянкі.</p>
<p> </p>
<p>Галінамі матчыных рук,</p>
<p>Што ласкаю абдымаюць —</p>
<p>Часінай сустрэч і разлук</p>
<p>У вечнасць на хвілю прымаюць..</p>
<p> </p>
<p>Свячэннем сваёй вышыні,</p>
<p>Зямля, я табе абавязаны.</p>
<p>Усе мае зорныя дні</p>
<p>З табою карэннямі звязаны.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>