<div class="container">
<div class="book-utils">
<div id="qrcode"></div>
<a href="/Piatrus_Makal/Bomba.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Бомба -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Бомба</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Камандаваць прагне парадам</p>
<p>Надзьмутая злосна бомба,</p>
<p>Начыненая зарадам</p>
<p>Атамнага апломба.</p>
<p>Тупагаловая марыць,</p>
<p>Як яна ўрэшце трахне...</p>
<p>Хочацца ёй валадарыць</p>
<p>У царстве сусветнага страху.</p>
<p>Драла давай ад бомбы,</p>
<p>Амерыка і Еўропа,</p>
<p>У норы і катакомбы,</p>
<p>Пячоры пітэкантропа;</p>
<p>Падпальвай запалкай злосці</p>
<p>Моцы сваёй узрыўчатку,</p>
<p>І ў век каменны — у госці,</p>
<p>Каб потым — усё спачатку?..</p>
<p>Прарокі смерці,</p>
<p>даволі!</p>
<p>Дай жа адбой, трывога!</p>
<p>Не застанецца ўдавою</p>
<p>Планета без роду людскога.</p>
<p>Ах, як у вантробах бомбы</p>
<p>Свярбіць зарад акаянны!..</p>
<p>А ці не лепей ілбом бы</p>
<p>Яе аб дно акіяна,</p>
<p>Дзе, у бязмежныя глыбы</p>
<p>Нырнуўшы, ад страху нямеюць</p>
<p>Падводныя лодкі —</p>
<p>рыбы,</p>
<p>Якія крычаць не ўмеюць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>