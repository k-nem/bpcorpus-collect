<div class="container">
<div class="book-utils">
<div id="qrcode"></div>
<a href="/Piatrus_Makal/Na_hornym_schile.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На горным схіле -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>На горным схіле</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пасля вялікай і цяжкой дарогі,</p>
<p>Што абвіла мо сотні горных скал,</p>
<p>Калі самлець ужо гатовы ногі,</p>
<p>Якой здаецца радасцю прывал!</p>
<p>У засені, пад веццямі густымі,</p>
<p>Што засланілі ўвесь блакіт сабой,</p>
<p>Пазвоньваючы флягамі пустымі,</p>
<p>Прысаджваемся шумнаю гурбой.</p>
<p>Выходзіць з хаты юная гуцулка,</p>
<p>З вадою збан яна падносіць нам.</p>
<p>Чаму ў мяне так сэрца б’ецца гулка,</p>
<p>Я разабрацца не магу і сам.</p>
<p>Яна мне ў флягу срэбра налівае.</p>
<p>Як жар, гарыць яе квяцісты ўбор.</p>
<p>Усёй душой юнацкай адчуваю</p>
<p>Я ў гэты міг красу Карпацкіх гор...</p>
<p>Нямала дзён, як прамінула лета,</p>
<p>Але ўспаміны ўсё жывуць аб ім.</p>
<p>Як я хацеў бы зноў стаміцца гэтак</p>
<p>І адпачыць на горным схіле тым!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>