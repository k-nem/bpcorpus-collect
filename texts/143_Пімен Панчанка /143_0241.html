<div class="container">
<div class="book-utils">
<div id="qrcode"></div>
<a href="/Pimien_Pancanka/Nasa_encyklapiedyja_Pietrusiu_Brouku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Наша энцыклапедыя (Петрусю Броўку) -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Наша энцыклапедыя (Петрусю Броўку)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не, такога яшчэ мы не ведалі!</p>
<p>Гэта свята без пышных прамоў:</p>
<p>Беларуская энцыклапедыя,</p>
<p>Радасць першых вішнёвых тамоў.</p>
<p> </p>
<p>Тут усё: наша праца, гісторыя,</p>
<p>Геральдычныя знакі вякоў,</p>
<p>І Сафія, і замак Баторыя,</p>
<p>І бяссмерце бальшавікоў.</p>
<p> </p>
<p>Тут уборы, і песні, і рэкі,</p>
<p>Краявіды і цені зуброў;</p>
<p>Абеліскі, якія навекі</p>
<p>Здабылі нам мільёны сяброў.</p>
<p> </p>
<p>Мы далёкія ад убоства:</p>
<p>Знойдзе кожны ў нядробных радках</p>
<p>Партызанскую маці</p>
<p>І бой свой</p>
<p>Ці героя свайго земляка.</p>
<p> </p>
<p>Знойдзе кожны свой горад, ці вуліцу,</p>
<p>Ці станок,</p>
<p>Ці метал,</p>
<p>Ці матор.</p>
<p>Беларуская,</p>
<p>Ды не вузкая:</p>
<p>Любім мы ўсёй радзімы прастор.</p>
<p> </p>
<p>А калі там што-небудзь прапушчана:</p>
<p>Мала песень, азёр, навальніц —</p>
<p>Прыязджайце да нашых пушчаў</p>
<p>І напіцеся з першакрыніц.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>