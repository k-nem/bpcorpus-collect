<div class="container">
<div class="book-utils">
<div id="qrcode"></div>
<a href="/Pimien_Pancanka/Ruskamu_bratu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1964 -->
<!-- HEADER_FIELD FirstPublicationYear: 1966 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Рускаму брату -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Рускаму брату</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Луг да лугу,</p>
<p>клён да клёна,</p>
<p>гай да гаю —</p>
<p>То зялёнае суседства дзвюх рэспублік.</p>
<p>Ты ў сэрцы ў нас, Расія дарагая,</p>
<p>След сыноў тваіх у памяці не згублен.</p>
<p> </p>
<p>Замяніла востры боль туга тупая,</p>
<p>Не забыць, як узрывалі мы масты.</p>
<p>З рускім братам праз лясы мы адступалі,</p>
<p>Адступалі мы з баямі да Масквы.</p>
<p> </p>
<p>Пасівелі ад бяды і пылу каскі...</p>
<p>Помніш, на ускраіне сяла</p>
<p>Беларуска з ціхім плачам: «Калі ласка» —</p>
<p>Малака гладыш нам падала.</p>
<p> </p>
<p>І цябе сынком яна назвала,</p>
<p>Ну а мне стаў родным рускі дом.</p>
<p>Нас адным снарадам забівала,</p>
<p>Руская жанчына бінтавала</p>
<p>У санбаце нас адным бінтом...</p>
<p> </p>
<p>З той пары радні у нас багата</p>
<p>Крэўнай, партызанскай, франтавой.</p>
<p>Слава вам, адважныя салдаты,</p>
<p>Што ў абдымку з беларускай спяць зямлёй!</p>
<p> </p>
<p>Беларусь нікога не забыла,</p>
<p>Мёртвых і жывых сваіх салдат.</p>
<p>Вырас каля кожнае магілы</p>
<p>Светлы дом ці яблыневы сад.</p>
<p> </p>
<p>І цяпер на нашым добрым свяце</p>
<p>Зноў абдымкі, слёзы і сцягі.</p>
<p>Запрашаюць людзі ў кожнай хаце:</p>
<p>«Калі ласка, брат наш дарагі!»</p>
<p>1964</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>