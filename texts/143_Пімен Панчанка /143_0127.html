<div class="container">
<div class="book-utils">
<div id="qrcode"></div>
<a href="/Pimien_Pancanka/Samapadman_-_taki_zaniatak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Самападман — такі занятак..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Самападман — такі занятак..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Самападман — такі занятак,</p>
<p>Што ён жыве ўжо шмат вякоў...</p>
<p>Мы перабольшваем занадта</p>
<p>Свае нянавісць і любоў;</p>
<p> </p>
<p>Свае імкненні, дружбу, шчодрасць,</p>
<p>Свае бадзёрасць і тугу;</p>
<p>І светласць нечую, і чорнасць,</p>
<p>І цішыню, і грозны гул.</p>
<p> </p>
<p>Свет, ён пявучы і хрыпучы,</p>
<p>Ён і брудней, ён і святлей.</p>
<p>І смех маіх малых унучак</p>
<p>Бывае мне за ўсё важней.</p>
<p> </p>
<p>Спазнаў, гадамі перацёрты,</p>
<p>Шыццё — работа, не парад;</p>
<p>Яно прыцісне — і пяцёрцы,</p>
<p>Кавалку хлеба будзеш рад.</p>
<p> </p>
<p>І недарэмна мне ён сніўся,</p>
<p>Той некрыклівы чалавек,</p>
<p>Што раўнадушна не прабег,</p>
<p>Каля бяды маёй спыніўся.</p>
<p> </p>
<p>Я не зарыўся, не схаваўся,</p>
<p>А проста збег ад мітусні.</p>
<p>Я ад абстракцый адцураўся,</p>
<p>Ад непатрэбнай балбатні.</p>
<p> </p>
<p>Бясконцых спрэчак недарэчнасць...</p>
<p>Лепш да людскіх, звычайных спраў,</p>
<p>Каб ажыла ізноў спрадвечнасць</p>
<p>Вады і хлеба, дрэў і траў.</p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>