<div class="container">
<div class="book-utils">
<div id="qrcode"></div>
<a href="/Pimien_Pancanka/Nasym_synam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Нашым сынам -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Нашым сынам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не гаруйце, хлопцы,</p>
<p>Што нарадзіліся позна,</p>
<p>Што замест рамантыкі —</p>
<p>У вас нуда граматыкі.</p>
<p>Вы яшчэ на подзвігі</p>
<p>Атрымаеце позвы,</p>
<p>І па вас наплачуцца</p>
<p>Сёстры і маткі.</p>
<p> </p>
<p>Не журыцеся, хлопцы,</p>
<p>Што нарадзіліся рана,</p>
<p>Вы нарадзіліся</p>
<p>У самы добры час:</p>
<p>Вы бачылі ўчора</p>
<p>На блакітных экранах</p>
<p>Першага пешахода</p>
<p>Завоблачных трас.</p>
<p> </p>
<p>А я нарадзіўся</p>
<p>У вялікім Семнаццатым,</p>
<p>Гэты год запомніць</p>
<p>Трэба нам усім:</p>
<p>Рэвалюцыя —</p>
<p>Пачатак касманаўтыкі,</p>
<p>Нашай праўды,</p>
<p>Нашай славы,</p>
<p>Нашых сіл.</p>
<p> </p>
<p>Не забудзьце, хлопцы,</p>
<p>Перад стартамі</p>
<p>Ўспомніць наша гора,</p>
<p>Нашы страты.</p>
<p>А заганы нашы,</p>
<p>Страхі і хваробы</p>
<p>Пакідайце</p>
<p>За зямным парогам.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>