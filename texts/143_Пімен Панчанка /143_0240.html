<div class="container">
<div class="book-utils">
<div id="qrcode"></div>
<a href="/Pimien_Pancanka/Nacnyja_halasy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1964 -->
<!-- HEADER_FIELD FirstPublicationYear: 1964 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Начныя галасы -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Начныя галасы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сяджу ўсю ноч каля прыёмніка,</p>
<p>За гузік шар зямны кручу.</p>
<p>То свіст, то твіст, то пра біёніку...</p>
<p>Чаго шукаю?</p>
<p>Што хачу?</p>
<p> </p>
<p>Зямля падзеямі аглушана:</p>
<p>Эпоха мае бас густы.</p>
<p>Мы словападам зацярушаны,</p>
<p>Як снегам цёмныя кусты.</p>
<p> </p>
<p>Эпоха наша галасістая,</p>
<p>Бо кожны хоча прагучаць.</p>
<p>Каму свістаць, каму падсвістваць,</p>
<p>Каму крычаць, каму маўчаць.</p>
<p> </p>
<p>Парыж мурлыкае і лашчыцца,</p>
<p>У Кёльне вые модны джаз.</p>
<p>Нашчадкі крыважэрных прашчураў</p>
<p>Клянуць з-за акіяна нас...</p>
<p> </p>
<p>Бушуе ў моры шторм асенні,</p>
<p>А з Мурманска ў сцюдзёны змрок</p>
<p>Да марака на хісткі сейнер</p>
<p>Ляціць дзіцячы галасок:</p>
<p>«Цябе чакаем вельмі, татачка,</p>
<p>Хутчэй дадому прыплывай».</p>
<p>І сэрца радасна затахкала:</p>
<p>Жыві, марак, не памірай!</p>
<p> </p>
<p>Кароткай хвалі я удзячны:</p>
<p>Жыццё не гасіць ліхтары,</p>
<p>І глушыць галасок дзіцячы</p>
<p>Нечалавечы злосны рык.</p>
<p>1964</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>