<div class="container">
<div class="book-utils">
<div id="qrcode"></div>
<a href="/Pimien_Pancanka/Usio_b_tabie_pa_sciezaccy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Усё б табе па сцежачцы..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Усё б табе па сцежачцы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Усё б табе па сцежачцы,</p>
<p>Па роўнай ды сухой.</p>
<p>І вось паспеў нацешыцца</p>
<p>Ты роўняддзю між хвой.</p>
<p>А што ў глыбінях бору —</p>
<p>Цяпер не варажы.</p>
<p>Цябе ўзялі за горла</p>
<p>Крутыя віражы.</p>
<p>Пасеш між моху вочы,</p>
<p>Шукаеш белы грыб.</p>
<p>А дождж той мох не мочыць,</p>
<p>Ад смагі лес ахрып.</p>
<p>Кашы мае пустыя.</p>
<p>Папіць бы...</p>
<p>Мох пыліць.</p>
<p>А дзе крыніцы тыя? —</p>
<p>Паэты папілі.</p>
<p>Глынуць бы квасу з дзежкі,</p>
<p>Як некалі з Брылём.</p>
<p>Заблыталіся сцежкі —</p>
<p>То твань, то буралом.</p>
<p>Я думаў: будзе восень</p>
<p>Спакойнай...</p>
<p>Міражы!</p>
<p>У самы тлум заносяць</p>
<p>Крутыя віражы.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>