<div class="container">
<div class="book-utils">
<div id="qrcode"></div>
<a href="/Pimien_Pancanka/Maladosc_i_starasc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1977 -->
<!-- HEADER_FIELD FirstPublicationYear: 1978 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Маладосць i старасць -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Маладосць i старасць</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як добра да восені тварам прыкласціся,</p>
<p>Пад ветрам хадзіць і паціху глядзець:</p>
<p>Стаіць васьмікласнік з малой васьмікласніцай,</p>
<p>Гадзіну, другую размову вядзе.</p>
<p> </p>
<p>Махаюць часамі партфелямі пухлымі,</p>
<p>Аж брыкаюць формулы.</p>
<p>А шкаляры</p>
<p>Забылі пра дом</p>
<p>І што дома на кухнях</p>
<p>Даўно іх чакаюць дзве бабкі старых.</p>
<p> </p>
<p>Хаджу я штодня тут любімаю сцежкаю</p>
<p>І думаю доўгія думы свае.</p>
<p>І не з насмешкаю,</p>
<p>Проста з усмешкаю</p>
<p>Глядзяць на мяне незнаёмцы мае.</p>
<p> </p>
<p>Такія вясёлыя, добрыя, дружныя...</p>
<p>Я знаю, як гэту сустрэчу завуць.</p>
<p>Смяюцца ад радасці, велікадушныя,</p>
<p>І думаюць:</p>
<p>Сумна старыя жывуць.</p>
<p> </p>
<p>Жывём мы,</p>
<p>Радзімай сваёй не забытыя.</p>
<p>А што мы, старыя, для іх, маладых?</p>
<p>Мы тыя, ваенныя, быццам забітыя...</p>
<p>І ўсё-такі рана шкадуюць старых.</p>
<p>Над хлопцам з дзяўчынай кляны разгараюцца.</p>
<p>Зайздрошчу? Ніколькі.</p>
<p>Сумую? Ледзь-ледзь...</p>
<p>А нам —</p>
<p>Маладосць, пэўна, не здагадаецца —</p>
<p>Да скону гарэць</p>
<p>І ніколі не тлець.</p>
<p>1977</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>