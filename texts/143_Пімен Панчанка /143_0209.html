<div class="container">
<div class="book-utils">
<div id="qrcode"></div>
<a href="/Pimien_Pancanka/Kavuny_Raskaz_saldata.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Кавуны (Расказ салдата) -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Кавуны (Расказ салдата)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не частуйце мяне кавунамі:</p>
<p>Разлюбіў іх навек на вайне...</p>
<p>Немцы пёрлі на танках за намі,</p>
<p>Лупцавалі па мокрай спіне.</p>
<p> </p>
<p>Мы тады абарону трымалі</p>
<p>Пад Херсонам</p>
<p>На душнай бахчы.</p>
<p>Да апошніх гранат ваявалі,</p>
<p>Не было нам каму памагчы.</p>
<p> </p>
<p>Мы з салдацкай адвагай суровай</p>
<p>Паміралі,</p>
<p>Ачуньвалі зноў.</p>
<p>Прыхіналі свае галовы</p>
<p>Да халодных тугіх кавуноў.</p>
<p> </p>
<p>І бясконцае пекла...</p>
<p>А потым</p>
<p>Тупацелі нямецкія боты.</p>
<p>Гарлапанілі гады над намі.</p>
<p>Абжыраліся кавунамі.</p>
<p> </p>
<p>Гучна чмякалі, аж пацелі.</p>
<p>А пасля,</p>
<p>Пасля для пацехі</p>
<p>Кавуны ўзнімалі пудовыя</p>
<p>Разбівалі аб нашы галовы.</p>
<p> </p>
<p>Разляталася ў пырскі мякаць.</p>
<p>Катастрофа.</p>
<p>Гібель планет.</p>
<p>Пачыналі мы кроўю плакаць,</p>
<p>Адыходзячы на той свет...</p>
<p> </p>
<p>Двух нас выжыла з гэтай бойні.</p>
<p>З той пары сню нядобрыя сны.</p>
<p>Ненавіджу фашыстаў</p>
<p>І войны</p>
<p>І, прабачце мяне,</p>
<p>Кавуны.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>