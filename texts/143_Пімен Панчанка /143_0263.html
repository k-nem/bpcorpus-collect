<div class="container">
<div class="book-utils">
<div id="qrcode"></div>
<a href="/Pimien_Pancanka/Pra_sonca_i_miesiac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1964 -->
<!-- HEADER_FIELD FirstPublicationYear: 1964 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пра сонца i месяц -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Пра сонца i месяц</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Рэдка сонца з месяцам страчаюцца.</p>
<p>Свецяць паасобку.</p>
<p>Дзень і ноч.</p>
<p>Ды яны, раўніўцы,</p>
<p>І спрачаюцца</p>
<p>З-за цябе, зямля, даўным-даўно.</p>
<p> </p>
<p>Абяцанкі, клятвы</p>
<p>Месяц любіць надта,</p>
<p>Сее ў цемры сны</p>
<p>То страшныя, то лёгкія;</p>
<p>Шэпча нешта астраномам, касманаўтам</p>
<p>Пра сузор’і,</p>
<p>Пра галактыкі далёкія.</p>
<p> </p>
<p>Пасвяціў і знік.</p>
<p>Пакінуў холад рос,</p>
<p>Туманоў няўпэўненую дымку,</p>
<p>Успамінаў трохі пра абдымкі</p>
<p>Ды чарніц у кожны лес натрос...</p>
<p> </p>
<p>А узыдзе сонца —</p>
<p>Крылы качак</p>
<p>На рацэ пакратае,</p>
<p>Затым</p>
<p>У калысках валаскі дзіцячыя</p>
<p>Паказыча пальцам залатым.</p>
<p> </p>
<p>І праз лісце паліецца санцападам,</p>
<p>Кветкі і плады</p>
<p>Напоўніць мёдам шчодра,</p>
<p>Густа сыпане суніц на ляды,</p>
<p>Пагасцюе у калодзежах і вёдрах.</p>
<p> </p>
<p>А як светам восень завалодае,</p>
<p>Сонца ўсё пакрые</p>
<p>Цёплай пазалотаю.</p>
<p>Нават лужыны — кавалачкі блакіту —</p>
<p>Клапатліва будуць ім прыкрыты</p>
<p>Залатымі донцамі,</p>
<p>Кляновымі сонцамі.</p>
<p>1964</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>