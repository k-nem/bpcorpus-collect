<div class="container">
<div class="book-utils">
<div id="qrcode"></div>
<a href="/Pimien_Pancanka/Nas_pravadyr_i_nie_viedau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1977 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Наш правадыр і не ведаў..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Наш правадыр і не ведаў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Наш правадыр і не ведаў,</p>
<p>Што ў Беларусі бываў,</p>
<p>Што ён і ў Брэсце абедаў</p>
<p>І ў Мінску не раз начаваў.</p>
<p> </p>
<p>Верыцца ў гэта прачула,</p>
<p>З глыбіняў сэрца ідзе:</p>
<p>Сваімі вушамі чулі</p>
<p>Ад самых надзейных людзей.</p>
<p> </p>
<p>Заходні фронт ён наведаў,</p>
<p>Вядома, падпольна, тайком.</p>
<p>Ён ведаў пра ўсе нашы беды,</p>
<p>Стварыў не адзін рэўком.</p>
<p> </p>
<p>Не ўздумайце людзям пярэчыць,</p>
<p>Пакрыўдзяцца на гады.</p>
<p>Хай свеціцца праўдаю вечнай:</p>
<p>Ён быў тут</p>
<p>І будзе заўжды.</p>
<p>1977</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>