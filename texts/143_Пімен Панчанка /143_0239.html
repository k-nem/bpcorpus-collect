<div class="container">
<div class="book-utils">
<div id="qrcode"></div>
<a href="/Pimien_Pancanka/Nacnoje_akno.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1980 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Начное акно -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Начное акно</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Постаць матулі сівой у акне,</p>
<p>Голас трывожны і горкі.</p>
<p>Часта пыталася маці ў мяне:</p>
<p>— Куды падзеліся зоркі?</p>
<p> </p>
<p>Неба начное ў электратумане,</p>
<p>Дыхае горад смогам...</p>
<p>Ні табе печ распаліць уранні,</p>
<p>Ні памаліцца богу.</p>
<p> </p>
<p>Рукі без працы цяжка насіць.</p>
<p>І адпачынак не ў радасць.</p>
<p>Ні добрае цеста на хлеб замясіць,</p>
<p>Ні пакапацца ў градах.</p>
<p> </p>
<p>Ні пасядзець з суседкай на прызбе,</p>
<p>Ні падмесці зялёны дворык.</p>
<p>Адно тэлевізар спявае і трызніць</p>
<p>І нагнятае змору.</p>
<p> </p>
<p>Маці руплівай няма ўжо даўно,</p>
<p>Сам пазіраю ў начное акно</p>
<p>І чую той голас горкі:</p>
<p>— Куды падзеліся зоркі?</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>