<div class="container">
<div class="book-utils">
<div id="qrcode"></div>
<a href="/Pimien_Pancanka/Na_Brestcynie_karybski_urahan.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1974 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "На Брэстчыне карыбскі ураган..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"На Брэстчыне карыбскі ураган..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>На Брэстчыне карыбскі ураган,</p>
<p>Паводка бангладэшская увосень.</p>
<p>Дажджы зімой.</p>
<p>Снягоў няма.</p>
<p>Туман.</p>
<p>На бронетранспарцёрах сена звозім.</p>
<p>Калі б тут не сапраўдная бяда,</p>
<p>Дык можна б пастаяць і падзівіцца.</p>
<p>Але вада,</p>
<p>Страшэнная вада,</p>
<p>Нялёгка часам да людзей прабіцца.</p>
<p> </p>
<p>Жывой вады руйнуючы удар,</p>
<p>Мы зубы сцялі, не клянём нікога.</p>
<p>Плывуць стагі па небу паміж хмар</p>
<p>І не знаходзяць сонца залатога.</p>
<p> </p>
<p>Дае прырода зноў урокі нам:</p>
<p>Не верце цішыні, салодкім снам,</p>
<p>Бяда і радасць ходзяць побач вечна,</p>
<p>Людзей ратуе толькі чалавечнасць.</p>
<p>1974</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>