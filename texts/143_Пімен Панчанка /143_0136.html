<div class="container">
<div class="book-utils">
<div id="qrcode"></div>
<a href="/Pimien_Pancanka/Toj_napusciu_tuman.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Той напусціў туман..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Той напусціў туман..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Той напусціў туман,</p>
<p>Той жаласна парохкаў...</p>
<p>Люблю жыцця падман,</p>
<p>Люблю ілюзій крохкасць.</p>
<p>Хоць супярэчу сам</p>
<p>Сабе —</p>
<p>то не апіска:</p>
<p>Сумую па лясах,</p>
<p>А ў лесе зноў па Мінску.</p>
<p>Нам з дому не ўцячы:</p>
<p>Навек мы гараджане,</p>
<p>Хоць часам уначы</p>
<p>Снім конскае іржанне.</p>
<p>З нас кожны следапыт,</p>
<p>Калі не так — няшчасце.</p>
<p>А заімглёны быт</p>
<p>Нам сонца можа засціць.</p>
<p>Бо калі вечна быць</p>
<p>Сухім рахункаводам,</p>
<p>Няцяжка і забыць</p>
<p>Пра поле, лес і воды...</p>
<p>Прабіліся расткі,</p>
<p>Свідруюць дол зярняты.</p>
<p>На клёне ўжо лісткі</p>
<p>Сядзяць, як птушаняты.</p>
<p>Зялёных птушанят</p>
<p>Вачмі гадуюць людзі.</p>
<p>Хлушу сабе, што страт</p>
<p>Вясною больш не будзе.</p>
<p>Чаго мне гараваць,</p>
<p>Што прыйдуць лістапады?</p>
<p>Люблю расшыфраваць</p>
<p>Вясною слова «Радасць»;</p>
<p>Злавіць у добры час</p>
<p>Святло зарніц трывожных</p>
<p>У маладых вачах</p>
<p>Жанчын, такіх прыгожых.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>