<div class="container">
<div class="book-utils">
<div id="qrcode"></div>
<a href="/Pimien_Pancanka/Dzieci_nad_vozieram.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1963 -->
<!-- HEADER_FIELD FirstPublicationYear: 1964 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзеці над возерам -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Дзеці над возерам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гуляюць дзеці каля возера,</p>
<p>А неба з сонцам — у вадзе.</p>
<p>Дзяцей шматвопытныя позіркі</p>
<p>Заваражыў пагодны дзень.</p>
<p> </p>
<p>Яны прыехалі ўсе з горада</p>
<p>І ўпершыню пад птушак спеў</p>
<p>Накінуліся, нібы з голаду,</p>
<p>На дзіўны свет і траў і дрэў.</p>
<p> </p>
<p>Тут столькі нечаканай радасці:</p>
<p>Расінка — сіні аганёк,</p>
<p>Асколачкам вясновай радугі</p>
<p>На сопцы блісне акунёк.</p>
<p> </p>
<p>Па-над гладышыкамі лотаці,</p>
<p>Над жоўтым кветкавым кастром —</p>
<p>Стракозы, быццам верталёцікі:</p>
<p>Ім кожны ліст — аэрадром.</p>
<p> </p>
<p>Вось дзьмухне вецер — і вяршаліны</p>
<p>Асін паціху закіпяць...</p>
<p>Ляснік з суседняе імшарыны</p>
<p>Сюды каня прывёў купаць.</p>
<p> </p>
<p>І захапленне плешча голасна:</p>
<p>Якая грыва, патрымай!</p>
<p>Праехацца б, ды крыху боязна:</p>
<p>Табе, брат, гэта не трамвай.</p>
<p> </p>
<p>Як гэткі конь імчаў Будзённага!</p>
<p>Як бліскаў срэбраны клінок!..</p>
<p>Ім тэлевізар — абыдзёншчына,</p>
<p>Прасцей глытка вады — кіно.</p>
<p> </p>
<p>Амаль з калыскі дакранаецца</p>
<p>Да цудаў веку гэты люд.</p>
<p>А век не мае часу раіцца,</p>
<p>Дзе сёння цуд, а дзе не цуд.</p>
<p> </p>
<p>А мы раслі пад песні жніўныя,</p>
<p>З бярозавіку пілі квас.</p>
<p>І першы трактар — дзіва дзіўнае —</p>
<p>На ўсё жыццё уразіў нас.</p>
<p> </p>
<p>Я не збянтэжан той адноснасцю,</p>
<p>Змяшчэннем поглядаў і дзіў.</p>
<p>Адно хачу, каб сіняй роснасцю</p>
<p>Наш добры век часцей хадзіў.</p>
<p> </p>
<p>Быць гэтым дзецям у палёце!</p>
<p>І ў цішыні касмічных трас</p>
<p>Стракозы, быццам верталёцікі,</p>
<p>Ім прыгадаюцца не раз.</p>
<p>1963</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>