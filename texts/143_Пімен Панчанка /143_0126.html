<div class="container">
<div class="book-utils">
<div id="qrcode"></div>
<a href="/Pimien_Pancanka/Relihii_prydumali_staryja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Рэлігіі прыдумалі старыя..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Рэлігіі прыдумалі старыя..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Рэлігіі прыдумалі старыя</p>
<p>У цемрадзі дагістарычных пор.</p>
<p>Баяліся: дачасна іх зарыюць</p>
<p>Суседзі згаладалыя з пячор.</p>
<p>Я не магу ўявіць тых краявідаў,</p>
<p>Пачуцці дзікіх продкаў зразумець,</p>
<p>Калі з’явіўся першы чорны ідал</p>
<p>І стаў гразіць:</p>
<p>Пакора альбо смерць.</p>
<p>Зрабіўся хітрым,</p>
<p>Пакарыў народы</p>
<p>І запалохаў маладую плоць.</p>
<p>У тых дзядоў</p>
<p>Быў свой маральны кодэкс:</p>
<p>На маладых накінулі аброць.</p>
<p>Страшней за ўсё непаслухмянасць юных,</p>
<p>Як набяруцца сілы —</p>
<p>Усё сажруць,</p>
<p>На бараду сівую гнеўна плюнуць</p>
<p>І баб найпрыгажэйшых адбяруць.</p>
<p>Пайшлі багі крывавыя лясамі,</p>
<p>Прыйшлі ў наш век</p>
<p>Праз тысячу вякоў...</p>
<p>Старыя бога вынайшлі</p>
<p>І самі</p>
<p>Паверылі са страхам у багоў.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>