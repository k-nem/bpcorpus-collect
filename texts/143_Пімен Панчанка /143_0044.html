<div class="container">
<div class="book-utils">
<div id="qrcode"></div>
<a href="/Pimien_Pancanka/Asiennimi_dazdzami_zalilo.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1971 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Асеннімі дажджамі заліло..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Асеннімі дажджамі заліло..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Асеннімі дажджамі заліло</p>
<p>Апошнія чаканні і спатканні,</p>
<p>Пажоўклых клёнаў ціхае святло,</p>
<p>Скупога сонца роснае дыханне.</p>
<p> </p>
<p>І пачала зямля крыху цвярдзець,</p>
<p>То сцюжа — пераможца ў паядынку</p>
<p>Раскідвае зары світальнай медзь</p>
<p>У лужынах барвовыя ільдзінкі.</p>
<p> </p>
<p>А потым навалілася на дол</p>
<p>Вялікая і белая бясконцасць.</p>
<p>І заблудзіўся кожны мінскі дом</p>
<p>У пошуках растрачанага сонца.</p>
<p> </p>
<p>А твар зямлі заснежанай не мёртвы:</p>
<p>Ён зменлівы, як пошум баравы.</p>
<p>Там, у барах, аж да вясны ў сумётах</p>
<p>Схавалі свае трубы журавы.</p>
<p> </p>
<p>Яны іх знойдуць і яшчэ зайграюць,</p>
<p>Склікаючы дзяцей, ліству, блакіт.</p>
<p>І па ўсім краі аж да небакраю</p>
<p>Маланкамі набухнуць аблакі.</p>
<p>1971</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>