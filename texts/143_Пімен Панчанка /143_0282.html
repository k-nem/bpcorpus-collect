<div class="container">
<div class="book-utils">
<div id="qrcode"></div>
<a href="/Pimien_Pancanka/Sniezan.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Снежань -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Снежань</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ад Дзвіны да Прыпяці —</p>
<p>бела, бела,</p>
<p>Ад Дняпра да Нёмана —</p>
<p>снег і снег.</p>
<p>Свята сінім полазам</p>
<p>зранку зарыпела,</p>
<p>Тысячы аўтобусаў</p>
<p>пачалі свой бег.</p>
<p> </p>
<p>Добры дзень, суседзі!</p>
<p>Будзем век сябрамі.</p>
<p>Добры дзень, суседкі!</p>
<p>Светлая зіма...</p>
<p>Нас усіх радзіма</p>
<p>у сям’ю сабрала,</p>
<p>Нават тых, адважных,</p>
<p>каго ўжо няма.</p>
<p> </p>
<p>Брацкія імёны</p>
<p>злічыць не бяруся:</p>
<p>Кожная рэспубліка —</p>
<p>у сваёй красе.</p>
<p>А на абелісках</p>
<p>нашай Беларусі,</p>
<p>На суровых помніках</p>
<p>знойдзеш іх усе.</p>
<p> </p>
<p>Вам паклон сардэчны,</p>
<p>воіны-паплечнікі,</p>
<p>З кім зямлю я родную</p>
<p>разам бараніў.</p>
<p>Слаўлю службу верную,</p>
<p>Слаўлю дружбу вечную!</p>
<p>Нарадзіў Кастрычнік нас,</p>
<p>снежань парадніў.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>