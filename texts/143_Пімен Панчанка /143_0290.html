<div class="container">
<div class="book-utils">
<div id="qrcode"></div>
<a href="/Pimien_Pancanka/Siastra_Dziarzynskaha.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сястра Дзяржынскага -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Сястра Дзяржынскага</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Да помніка яго вялікай славы</p>
<p>Ў дзень нараджэння Фелікса</p>
<p>Штогод</p>
<p>Яна ішла цераз усю Варшаву</p>
<p>З гваздзікамі</p>
<p>У пешы свой паход.</p>
<p> </p>
<p>Жалезны Фелікс...</p>
<p>Для яе жывы ён.</p>
<p>Праходзіла сястра ізноў, ізноў</p>
<p>Усе яго дарогі агнявыя,</p>
<p>Усю яго і ласку, і любоў.</p>
<p> </p>
<p>З Дзяржынава,</p>
<p>Збяднелага фальварка,</p>
<p>Ішла яна праз беларускі бор</p>
<p>Ад першага турэмнага агарка</p>
<p>Аж да святла чырванасцяжных зор.</p>
<p> </p>
<p>Любіць умела,</p>
<p>Не умела плакаць;</p>
<p>Як ён,</p>
<p>Для рэвалюцыі жыла...</p>
<p>Здымалі шапкі з гордасцю палякі,</p>
<p>Калі яна</p>
<p>З гваздзікамі ішла.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>