<div class="container">
<div class="book-utils">
<div id="qrcode"></div>
<a href="/Pimien_Pancanka/Kazulicy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Казулічы -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Казулічы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Многае з мінулага касуючы,</p>
<p>Я да скону ў сэрцы зберагу</p>
<p>Вёску на Бабруйшчыне, Казулічы —</p>
<p>Маладосць маю,</p>
<p>Маю тугу.</p>
<p> </p>
<p>Там чытаў я школьнікам Купалу,</p>
<p>Сам пісаў я нешта аб вясне...</p>
<p>Вёска тая</p>
<p>Ў полымі сканала,</p>
<p>Крык апошні</p>
<p>Знік у чорным сне.</p>
<p> </p>
<p>Пра пакуты не раскажуць сведкі,</p>
<p>Гэты жах баюся зразумець,</p>
<p>Як зганялі вас, мае суседкі,</p>
<p>Душагубы лютыя на смерць.</p>
<p> </p>
<p>Не патрэбна слёз і слоў прачулых...</p>
<p>У якой траншэі мокнуў я,</p>
<p>Як палілі вас,</p>
<p>Матруна Булах,</p>
<p>Гаспадыня добрая мая?</p>
<p> </p>
<p>Попел чалавечы доўга стыне,</p>
<p>Адлятае ў хмары маладосць...</p>
<p>На сцяне журботнай у Хатыні</p>
<p>І маіх Казуліч імя ёсць.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>