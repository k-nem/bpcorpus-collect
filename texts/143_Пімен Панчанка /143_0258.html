<div class="container">
<div class="book-utils">
<div id="qrcode"></div>
<a href="/Pimien_Pancanka/Pierapis_hrachou.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1979 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Перапіс грахоў -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Перапіс грахоў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пачаўся перапіс грахоў:</p>
<p>Іх як калосся ў жыце...</p>
<p>Усе грахі сваіх сяброў,</p>
<p>Суседзяў, саслужыўцаў,</p>
<p>Дзяцей малых,</p>
<p>Бацькоў старых,</p>
<p>Буфетчыц на вакзале</p>
<p>І падначаленых сваіх —</p>
<p>З прыемнасцю назвалі.</p>
<p> </p>
<p>Той хабару начальству даў,</p>
<p>Той пажывіўся ў касе,</p>
<p>Той спекульнуў,</p>
<p>Той недадаў,</p>
<p>Той «Жыгулі» свае прадаў</p>
<p>Выгодна на Каўказе.</p>
<p>О, выкрывацелі грахоў,</p>
<p>Цаню я вашу смеласць!</p>
<p>Тут мала ўжо прамоў,</p>
<p>Вымоў:</p>
<p>Здымаць пара наспела.</p>
<p> </p>
<p>Я рукавы ўжо закасаў,</p>
<p>Ды стала мне нядобра:</p>
<p>Ніхто, ніхто не запісаў</p>
<p>Свой грэх, хоць самы дробны.</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>