<div class="container">
<div class="book-utils">
<div id="qrcode"></div>
<a href="/Pimien_Pancanka/Dozdz_idzie_pramienisty_i_drobny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1960 -->
<!-- HEADER_FIELD FirstPublicationYear: 1960 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Дождж ідзе праменісты і дробны...» -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>«Дождж ідзе праменісты і дробны...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дождж ідзе праменісты і дробны,</p>
<p>Пахнуць мятай мокрыя лугі.</p>
<p>Вось ён, свет, як сэрца, непадробны,</p>
<p>Да дажджынкі кожнай не глухі.</p>
<p> </p>
<p>Росная зялёная айчына!</p>
<p>На цябе, паўнюткую святла,</p>
<p>Пазіраюць круглымі вачыма</p>
<p>Птушаняты з цёплага дупла.</p>
<p> </p>
<p>З гнёздаў мы даўно павыляталі,</p>
<p>Ды не развучыліся глядзець,</p>
<p>Як па спелым полі, па атаве</p>
<p>Дождж грыбны на дыбачках ідзе.</p>
<p> </p>
<p>Самы раз цяпер з лазовым кошыкам</p>
<p>Па сцяжынках рысяў і ваўкоў</p>
<p>Выправіцца з раніцы на пошукі</p>
<p>Маладых тугіх баравікоў...</p>
<p> </p>
<p>Я стаю, гады свае гартаю,</p>
<p>І сціскае сэрца нейкі боль,</p>
<p>Быццам я на Месяц адлятаю,</p>
<p>Быццам я лугоў не ўбачу больш.</p>
<p> </p>
<p>Не, не развітаюся ніколі</p>
<p>З родным краем, дзе так светла нам.</p>
<p>Проста я люблю яго да болю</p>
<p>І з любоўю дзецям перадам.</p>
<p> </p>
<p><i>1960</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>