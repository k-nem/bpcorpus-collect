<div class="container">
<div class="book-utils">
<div id="qrcode"></div>
<a href="/Pimien_Pancanka/Lasy_i_reki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1974 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Лясы і рэкі -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Лясы і рэкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Лясныя рэкі вучылі плаваць,</p>
<p>А лес карміў нас, сушыў анучы.</p>
<p>Народным мсціўцам аддаў ён славу,</p>
<p>Сабе пакінуў адну пявучасць.</p>
<p> </p>
<p>З ягад крушыны рабіў чарніла,</p>
<p>Арэхі сыпаў шчодра ў кішэні.</p>
<p>Аддаў нам стойкасць, аддаў нам сілу,</p>
<p>Сабе — куванне зязюлі шэрай.</p>
<p> </p>
<p>Дык як мы любім?</p>
<p>І што ратуем?</p>
<p>Якое заўтра ўнукам рыхтуем?</p>
<p>Паціху ў нас лясы высякаюць,</p>
<p>Таму і рэчкі перасыхаюць.</p>
<p> </p>
<p>Паглядзіш — і камяк у горле:</p>
<p>Парадзеў і збяднеў наш бор,</p>
<p>І блакітную скуру здзёрлі</p>
<p>Дзе-нідзе з нашых рэк і азёр:</p>
<p> </p>
<p>Леглі плямы мазуту і нафты,</p>
<p>Бруд сцякае з усіх бакоў.</p>
<p>Як там птушкам пяецца?</p>
<p>Не надта.</p>
<p>Як там рыбы?</p>
<p>Спытай рыбакоў.</p>
<p> </p>
<p>Смерць лясоў для мяне непрымальна,</p>
<p>Як і гібель павольная рэк...</p>
<p>Людзі, людзі, жывіце нармальна</p>
<p>І пра будучы думайце век.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>