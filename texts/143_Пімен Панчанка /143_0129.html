<div class="container">
<div class="book-utils">
<div id="qrcode"></div>
<a href="/Pimien_Pancanka/Skazy_mnie_adno_tolki_slouca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1974 -->
<!-- HEADER_FIELD FirstPublicationYear: 1974 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Скажы мне адно толькі слоўца..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Скажы мне адно толькі слоўца..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Скажы мне адно толькі слоўца,</p>
<p>Адно славечка,</p>
<p>І я застануся з табой не на вечар —</p>
<p>Навечна.</p>
<p> </p>
<p>Але не скажаш:</p>
<p>Яно для другіх,</p>
<p>А мне — толькі даўняе рэха.</p>
<p>Пара забываць пра іх, дарагіх,</p>
<p>Адводзіць вочы ад грэху.</p>
<p> </p>
<p>Няпраўда, што ўсё з гадамі праходзіць,</p>
<p>Прыглухне, прыціхне.</p>
<p>Закружыць у новай цябе прыгодзе</p>
<p>І сэрца прыцісне...</p>
<p> </p>
<p>Ды застаецца заўсёды на свеце</p>
<p>Недасягальнае нешта:</p>
<p>І горад, які табе не пасвеціць,</p>
<p>І востраў, які мінеш ты.</p>
<p> </p>
<p>Павінна застацца кніжка адна</p>
<p>Цудоўная — непрачытанай.</p>
<p>Яе прачытае твая радня —</p>
<p>Больш маладая, плячыстая.</p>
<p> </p>
<p>І будуць іншыя моцна любіць,</p>
<p>І сцежкі твае назавуць сваімі...</p>
<p>Сыходзяць сівыя мужчыны ў нябыт</p>
<p>І шэпчуць чыёсьці імя.</p>
<p>1974</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>