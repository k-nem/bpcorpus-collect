<div class="container">
<div class="book-utils">
<div id="qrcode"></div>
<a href="/Pimien_Pancanka/Znivienskaja_noc_jak_zvarjaciela.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1977 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Жнівеньская ноч як звар’яцела..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Жнівеньская ноч як звар’яцела..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Жнівеньская ноч як звар’яцела,</p>
<p>Развязала чорныя мяхі.</p>
<p>Сотні тысяч зорак пераспелых</p>
<p>Сыплюцца на мокрыя імхі.</p>
<p> </p>
<p>Галаву і сэрца мне працяла</p>
<p>Млечным Шляхам.</p>
<p>Край сасновы мой</p>
<p>Сёння ноччу нейкім стаў працягам</p>
<p>Зорнай таямніцы векавой.</p>
<p> </p>
<p>Балбатня пра атамы — пустое,</p>
<p>Бо у прыгажосці — свой закон.</p>
<p>Толькі гэта неба залатое</p>
<p>Назаўжды ўзяло мяне ў палон.</p>
<p> </p>
<p>Загадайце, хлопцы і дзяўчаты,</p>
<p>Спраўдзіцца усё ў жыцці у вас...</p>
<p>Зоркі, не пагасніце дачасна,</p>
<p>Я люблю вас,</p>
<p>Я кахаю вас.</p>
<p>1977</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>