<div class="container">
<div class="book-utils">
<div id="qrcode"></div>
<a href="/Pimien_Pancanka/Ich_viecnyja_ahni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Іх вечныя агні -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Іх вечныя агні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Да болю можа кожны прыцярпецца</p>
<p>І да няшчасця, толькі не яны,</p>
<p>Што страцілі дзяцей...</p>
<p>Гарыць для іх цяпельца</p>
<p>На тым далёкім беразе вайны.</p>
<p> </p>
<p>Ці зойдзе сонца, ці на дзень займецца,</p>
<p>Адны сярод вялікай цішыні</p>
<p>Старыя маці ў печах старасвецкіх</p>
<p>Штодзённа паляць вечныя агні.</p>
<p> </p>
<p>У печах, быццам небасхіл, паўкруглых</p>
<p>Зара ўсё разгараецца ярчэй.</p>
<p>А за акном — свет цёмны і аглухлы,</p>
<p>А пры агні суцішней і лягчэй.</p>
<p> </p>
<p>І бульбу абяруць, і ўсё згатуюць.</p>
<p>Пасля сядзяць, пакуль не грукне дзень.</p>
<p>Апроч дзіцячых галасоў, не чуюць</p>
<p>Нічога...</p>
<p>Толькі полымя гудзе.</p>
<p> </p>
<p>Уюцца каснікі агню і скачуць.</p>
<p>І твары узнікаюць з небыцця.</p>
<p>Цалуюць іх кабеты, ціха плачуць</p>
<p>І не клянуць самотнага жыцця.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>