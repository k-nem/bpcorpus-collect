<div class="container">
<div class="book-utils">
<div id="qrcode"></div>
<a href="/Pimien_Pancanka/Zadanni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1963 -->
<!-- HEADER_FIELD FirstPublicationYear: 1964 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Жаданні -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Жаданні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хутчэй бы прыйшла зіма,</p>
<p>Белая і маладая,</p>
<p>З малінавымі маразамі,</p>
<p>Са звонам канькоў на лёдзе</p>
<p>І навагодняй ёлкай,—</p>
<p>Людзі штогод жадаюць.</p>
<p>Хутчэй бы прыйшла вясна</p>
<p>З сонечнымі вадаспадамі,</p>
<p>З блакітнымі навальніцамі,</p>
<p>З шалёным пахам чаромхі</p>
<p>І салаўіным каханнем,—</p>
<p>Людзі штогод жадаюць.</p>
<p>Хутчэй бы настала лета</p>
<p>З бурштынна-густой пшаніцай,</p>
<p>З яблыкамі наліўнымі,</p>
<p>З крымскім вясёлым загарам,</p>
<p>З радасцю школьных вакацый,—</p>
<p>Людзі штогод жадаюць.</p>
<p>А каб восень хутчэй прыйшла</p>
<p>З безнадзейнасцю цёмных дажджоў,</p>
<p>З граззю, з апалым лісцем,</p>
<p>З няспраўджанымі спадзяваннямі</p>
<p>І горкімі ўспамінамі,—</p>
<p>Гэткіх не чуў я жаданняў.</p>
<p>Восень можна лёгка перажыць:</p>
<p>Вернецца вясна.</p>
<p>А вось юнацтва...</p>
<p>Ах, як трэба маем даражыць,—</p>
<p>Здолеў я з тугой пераканацца.</p>
<p>1963</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>