<div class="container">
<div class="book-utils">
<div id="qrcode"></div>
<a href="/Pimien_Pancanka/Horkaja_hordasc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1973 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Горкая гордасць -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Горкая гордасць</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Каралеўскімі замкамі</p>
<p>Ганарацца,</p>
<p>Саборамі.</p>
<p>Мы — зямлёй партызанскаю,</p>
<p>Перамогай над ворагам.</p>
<p> </p>
<p>Нехта хваліцца рознымі</p>
<p>Трыумфальнымі аркамі.</p>
<p>Мы — аршанскімі соснамі,</p>
<p>Магілёўскімі хмаркамі.</p>
<p> </p>
<p>Хай наўкол электроніка</p>
<p>І машын табуны,—</p>
<p>Плача тоненькі, тоненькі</p>
<p>Ў сэрцы голас вайны.</p>
<p> </p>
<p>Жыта шчодрае косім,</p>
<p>Славім шчасця гады,</p>
<p>А гасцей усё возім</p>
<p>У Хатынь, у Хатынь.</p>
<p> </p>
<p>На зямлі нашай светлай</p>
<p>Добра жыць і любіць.</p>
<p>Аб чацвёртым, чацвёртым</p>
<p>Мы не можам забыць.</p>
<p> </p>
<p>Наша горкая гордасць</p>
<p>Прасвятлее ў вяках.</p>
<p>Не скрышылі нас орды,</p>
<p>Не адолеў нас страх,</p>
<p> </p>
<p>Ні трапічная парнасць,</p>
<p>Ні мароз невыносны...</p>
<p>Каралеўскія пальмы,</p>
<p>Партызанскія сосны.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>