<div class="container">
<div class="book-utils">
<div id="qrcode"></div>
<a href="/Pimien_Pancanka/Kraj_paetau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1963 -->
<!-- HEADER_FIELD FirstPublicationYear: 1964 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Край паэтаў -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Край паэтаў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Добра ведаюць усе амаль з маленства,</p>
<p>Што паэтаў нараджаюць пад Смаленскам,</p>
<p> </p>
<p>Ля падножжа Арарата і ў Сібіры,</p>
<p>І на землях Руставелі і Сабіра,</p>
<p> </p>
<p>Над Дняпром, дзе нешта п’юць з пякучым перцам,</p>
<p>І на Балтыцы, дзе людзі з мужным сэрцам.</p>
<p> </p>
<p>Часам іх знаходзяць у Разані,</p>
<p>А яшчэ жывуць паэты ў Дагестане...</p>
<p> </p>
<p>Ёсць яшчэ адзін куточак запаветны,</p>
<p>Дзе растуць, нібы грыбы, здаўна паэты.</p>
<p> </p>
<p>Там зязюлямі завуцца ўсе кукушкі,</p>
<p>Гэтым краем з Кішынёва ехаў Пушкін.</p>
<p> </p>
<p>Там прыгонных шмат паэтаў замарылі,</p>
<p>Там Міцкевіч закахаўся ў Марылю.</p>
<p> </p>
<p>І Тарас у Пецярбург ішоў праз слёзы,</p>
<p>На яго шляху журыліся бярозы...</p>
<p> </p>
<p>З той пары там песняроў — нібыта маку,</p>
<p>Аж статыстыка дае ў падліках маху.</p>
<p> </p>
<p>Край чаромхі і чабору, край прасторны,</p>
<p>Дзе і крытыкі вядуць сябе прыстойна.</p>
<p> </p>
<p>Там маланкі аб дубы ламаюць коп’і,</p>
<p>Выдаўцы там не бяруць у рот ні кроплі.</p>
<p> </p>
<p>Смела дзятлы пішуць вершы на бяросце,</p>
<p>Не вылазяць з-за стала па тыдню госці,</p>
<p> </p>
<p>Бо у возеры вугры,</p>
<p>А стронга ў рэчцы.</p>
<p>Там машыны з канюшынай не у спрэчцы;</p>
<p> </p>
<p>І з барамі ўсе заводы добра дружаць;</p>
<p>І салдат на службе служыць, а не тужыць,</p>
<p> </p>
<p>Бо красуня перад ім не задаецца...</p>
<p>Там зубрыная гарэлка прадаецца,</p>
<p> </p>
<p>А частуюць там гасцей баравікамі.</p>
<p>Самагонку п’юць паціху толькі самі.</p>
<p> </p>
<p>Там чарнічныя ўсе ночы,</p>
<p>Сунічныя ранкі,</p>
<p>Там народ найболей любіць вершы Янкі.</p>
<p> </p>
<p>Там дзяўчаты носяць белыя панчошкі,</p>
<p>Сто разоў цалуюць там і яшчэ трошкі.</p>
<p> </p>
<p>Дзе ж той край залатакосы, край зялёны —</p>
<p>Рык ласіны,</p>
<p>Звон пчаліны,</p>
<p>Мора лёну?</p>
<p> </p>
<p>Там, дзе Свіцязь, там, дзе Прыпяць і Ясельда,</p>
<p>Дзе танцуюць пад цымбалы на вяселлях;</p>
<p> </p>
<p>Дзе жанчына, сінявокая і ласкавая,</p>
<p>Звонка чаравічкамі паляскавала.</p>
<p>1963</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>