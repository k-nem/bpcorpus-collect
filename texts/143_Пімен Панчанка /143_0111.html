<div class="container">
<div class="book-utils">
<div id="qrcode"></div>
<a href="/Pimien_Pancanka/Noc_kanaje_u_ciomnym_zavuholli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Ноч канае ў цёмным завуголлі..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Ноч канае ў цёмным завуголлі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Ноч канае ў цёмным завуголлі,</p>
<p>Слуп барвовы сонца устае.</p>
<p>І бягуць насустрач за вагонам</p>
<p>Сосны беларускія мае.</p>
<p>У купэ, дзе шмат людзей бывала,</p>
<p>Дзіўны сон мне сніўся ў гэту ноч:</p>
<p>Нібы ў доме ўсё маім прапала,</p>
<p>Толькі стол пусты</p>
<p>І нейкі нож.</p>
<p> </p>
<p>Я з нажом даўно ўжо не дурэю,</p>
<p>На руцэ ад ручкі мазалі...</p>
<p>Што за знак той дом пусты?</p>
<p>Старэю...</p>
<p>А зрабіў так мала на зямлі.</p>
<p> </p>
<p>Мне цяпер часцей маленства сніцца,</p>
<p>То лясы Бягомля,</p>
<p>То стагі...</p>
<p>Не паеду болей за граніцу:</p>
<p>Сэрца разарвецца ад тугі.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>