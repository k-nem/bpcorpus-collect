<div class="container">
<div class="book-utils">
<div id="qrcode"></div>
<a href="/Pimien_Pancanka/A_ptuski_znikajuc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1978 -->
<!-- HEADER_FIELD FirstPublicationYear: 1978 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "А птушкі знікаюць..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"А птушкі знікаюць..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>А птушкі знікаюць...</p>
<p>Не верце</p>
<p>Паклёпніцкім слухам такім.</p>
<p>На стомленых крылах праз вецер</p>
<p>Вяртаюцца з поўдня гракі.</p>
<p> </p>
<p>Навошта у верш прывалок я</p>
<p>Вясёлае племя гракоў?</p>
<p>Па вушы, па вочы, па локці</p>
<p>Мяне засмактаў неспакой.</p>
<p> </p>
<p>Мне блага з-за нейкіх падманаў,</p>
<p>І тупае злосць за сцяной.</p>
<p>Імгла сакавіцкім туманам</p>
<p>Стаіць між табою і мной.</p>
<p> </p>
<p>І я ўжо бажуся: забуду</p>
<p>І нават у сне не прысню</p>
<p>Сваю дарагую зануду,</p>
<p>І праўду яе, і хлусню...</p>
<p> </p>
<p>Пасля каламутных мяцеліц</p>
<p>Мы ўдвух ля акна памаўчым</p>
<p>І скажам: «Гракі прыляцелі...»</p>
<p>Саўрасаў, ты тут ні пры чым.</p>
<p>1978</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>