<div class="container">
<div class="book-utils">
<div id="qrcode"></div>
<a href="/Pimien_Pancanka/Viacerni_ciahnik.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Вячэрні цягнік -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Вячэрні цягнік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вочы абганяюць сэрца,</p>
<p>Сэрца абганяе думку,</p>
<p>Думку нараджае цішыня...</p>
<p> </p>
<p>Можа, ўсё як-небудзь утрасецца,</p>
<p>Нібы рэчы у паходным клумку,—</p>
<p>Спадзяюся я на схіле дня.</p>
<p> </p>
<p>Бо калі няма цябе — пустэча.</p>
<p>І чаканне — рэшта немалая</p>
<p>З голасу твайго, што недзе знік.</p>
<p> </p>
<p>Вось таму так прагну я сустрэчы.</p>
<p>На пероне кожны дзень чакаю</p>
<p>Я цябе, вячэрні мой цягнік.</p>
<p> </p>
<p>Можа, ты, вячэрні мой, нічога</p>
<p>Мне не прынясеш.</p>
<p>Я зразумею,</p>
<p>Ды змірыцца з гэтым не гатоў.</p>
<p> </p>
<p>Можа, не сустрэну я нікога,</p>
<p>Можа, ад вагонаў і павее</p>
<p>Толькі пахам жнівеньскіх садоў.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>