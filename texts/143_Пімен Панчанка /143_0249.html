<div class="container">
<div class="book-utils">
<div id="qrcode"></div>
<a href="/Pimien_Pancanka/Palot_u_Sibir.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1973 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Палёт у Сібір -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Палёт у Сібір</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мне кожны вечар нібы развітанне</p>
<p>З вячэрнім сонцам, ціхаю зарой.</p>
<p>Як падарунак кожнае світанне,</p>
<p>Сустрэча з новай рэчкай і гарой...</p>
<p> </p>
<p>Агорнута зямля дрыготкай слотай,</p>
<p>Вятры асінам вушы прагулі.</p>
<p>Асеннія начныя самалёты</p>
<p>Ірвуцца ў вышыню з сырой зямлі.</p>
<p> </p>
<p>Турбіны выюць ад гарачай зморы,</p>
<p>І самалёт мяне на ўсход нясе.</p>
<p>Сібірскіх не хапала мне прастораў,</p>
<p>Цябе мне не хапала, Енісей.</p>
<p> </p>
<p>Я абдымаў цябе, зямля, пад Бранскам,</p>
<p>Капаў пад Селігерам твой падзол,</p>
<p>Вось і да глыбінных рубяжоў дабраўся,</p>
<p>Да Мінусінска, да хакаскіх зор.</p>
<p> </p>
<p>Якая ты бязмежная, Расія!</p>
<p>Тайга, і стэп, і цішыня, і гул...</p>
<p>Палкоў сібірскіх ведаем мы сілу,</p>
<p>Братоў імёны ў сэрцы берагу.</p>
<p> </p>
<p>Шчаслівы я, што ўбачыць давялося</p>
<p>І Енісей, і хараство Саян,</p>
<p>Як там плыве ракою жоўтай восень</p>
<p>У цёмны і далёкі акіян.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>