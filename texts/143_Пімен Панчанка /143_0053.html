<div class="container">
<div class="book-utils">
<div id="qrcode"></div>
<a href="/Pimien_Pancanka/Hladzu_ja_na_azierbajdzanku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Гляджу я на азербайджанку..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Гляджу я на азербайджанку..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Гляджу я на азербайджанку,</p>
<p>Палошча яна бялізну.</p>
<p>Сонца далёкага ранку</p>
<p>Мяне нечакана пранізвае.</p>
<p> </p>
<p>Бачыў аднойчы гвінейку,</p>
<p>Таўкла яна сорга ў ступе.</p>
<p>На успаміны нейкія</p>
<p>Сэрца азвалася стукам.</p>
<p> </p>
<p>Спрадвечныя звычныя рухі,</p>
<p>Да болю знаёмыя жэсты.</p>
<p>Здаецца, вось гэтыя рукі</p>
<p>Кармілі мяне ў маленстве.</p>
<p> </p>
<p>А вочы жаночыя свецяць</p>
<p>Усюды так мудра і добра:</p>
<p>Усе сялянкі на свеце</p>
<p>На маці маю падобны.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>