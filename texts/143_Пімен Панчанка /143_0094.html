<div class="container">
<div class="book-utils">
<div id="qrcode"></div>
<a href="/Pimien_Pancanka/My_pilniej_pazirajem_na_reki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1974 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Мы пільней пазіраем на рэкі..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Мы пільней пазіраем на рэкі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Мы пільней пазіраем на рэкі</p>
<p>І з дэльфінамі падружылі.</p>
<p>Лес нам дорыць</p>
<p>найлепшыя лекі:</p>
<p>Мы прыродзе яшчэ не чужыя.</p>
<p> </p>
<p>Садзім клёны</p>
<p>і мальвы ля хаты,</p>
<p>І вядзе праз усе непагоды</p>
<p>Караблі чарадзейны лакатар —</p>
<p>Набліжаемся да прыроды.</p>
<p> </p>
<p>Прызямляемся на парашутах,</p>
<p>Пагружаемся ў цёмныя воды,</p>
<p>Вывучаем бусловы маршруты —</p>
<p>Набліжаемся да прыроды.</p>
<p> </p>
<p>А калі хто наважыцца,</p>
<p>горды,</p>
<p>Чалавека стварыць у прабірцы,</p>
<p>Сам адлучыць сябе ад прыроды</p>
<p>І не здолее ў заўтра прабіцца.</p>
<p> </p>
<p>Згінуць нормы усе і законы,</p>
<p>Паімчымся па іншай арбіце...</p>
<p>Богам стаць, далібог, рызыкоўна!</p>
<p>А прабіркі пакуль што не біце.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>