<div class="container">
<div class="book-utils">
<div id="qrcode"></div>
<a href="/Pimien_Pancanka/U_sadzie_usio_liscie_apala.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1974 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "У садзе ўсё лісце апала..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"У садзе ўсё лісце апала..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>У садзе ўсё лісце апала,</p>
<p>Адзін толькі дуб не пажоўк.</p>
<p>На плечы цяжкія Купалы</p>
<p>Ўжо сеецца першы сняжок.</p>
<p> </p>
<p>Любімы паэт Беларусі,</p>
<p>Высока народ вас узнёс.</p>
<p>Я шчыра кажу: ганаруся,</p>
<p>Што ў гэтай старонцы я рос —</p>
<p> </p>
<p>Не лепшай, не горшай — адзінай</p>
<p>З яе ракатаннем бароў,</p>
<p>З яе яснатой лебядзінай,</p>
<p>Адкрытай для верных сяброў.</p>
<p> </p>
<p>Пад вечар, калі пацішэе,</p>
<p>Я ўсё раскажу вам ізноў,</p>
<p>Як колас на нівах цяжэе</p>
<p>За Оршай ля вашых Ляўкоў.</p>
<p> </p>
<p>Як моладзь ізноў прывучаюць</p>
<p>Зямлю даглядаць і любіць.</p>
<p>Камбайнам па жоўтых прычалах</p>
<p>Забытымі болей не быць.</p>
<p> </p>
<p>Бо хлеб здабываецца цяжка,</p>
<p>Яму самы нізкі паклон,</p>
<p>Бо хлеб і ў бязважкасці важкі,</p>
<p>Ракеты ўздымае і ён...</p>
<p> </p>
<p>Прабілася сонца.</p>
<p>Яснее.</p>
<p>Наш горад у белай красе.</p>
<p>Да вас пад’язджае вяселле,</p>
<p>Вам кветкі нявеста нясе.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>