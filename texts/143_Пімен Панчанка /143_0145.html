<div class="container">
<div class="book-utils">
<div id="qrcode"></div>
<a href="/Pimien_Pancanka/Chmary_plavajuc_nad_nami.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1978 -->
<!-- HEADER_FIELD FirstPublicationYear: 1978 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Хмары плаваюць над намі..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Хмары плаваюць над намі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Хмары плаваюць над намі,</p>
<p>Зеляніна ўсё радзей.</p>
<p>Раз’яднанне, раз’яднанне</p>
<p>Дрэў, і птушак, і людзей.</p>
<p> </p>
<p>Лісця жоўтае кружэнне,</p>
<p>Насцярожанасць травы.</p>
<p>Адчужэнне, адчужэнне</p>
<p>Ад высокай сінявы.</p>
<p> </p>
<p>Гром апошні раз прагрукаў...</p>
<p>Дзе самоту мне падзець?</p>
<p>Ток і лазня, печ і грубка,</p>
<p>Вы ядналі век людзей.</p>
<p> </p>
<p>Што людзей яднае зараз?</p>
<p>А ўсё тое ж: поле, цэх.</p>
<p>Часам чара, часам кара,</p>
<p>Часам грэх, а часам смех.</p>
<p> </p>
<p>А суседзі сына жэняць,</p>
<p>Тут не восеньскі настрой...</p>
<p>Лісця жоўтае кружэнне,</p>
<p>Спелы яблычны настрой.</p>
<p>1978</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>