<div class="container">
<div class="book-utils">
<div id="qrcode"></div>
<a href="/Pimien_Pancanka/Niespakoj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Неспакой -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Неспакой</h2>
<div style="height: 3rem"></div>
<!-- TOC_BEGIN -->
<a href="#chapter1">1</a><br/>
<a href="#chapter2">2</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1</h3>
<p>Вечная незадаволенасць —</p>
<p>У сэрцы балючым рэхам.</p>
<p>А можа, гэта няздольнасць</p>
<p>Угнацца за ярасным векам?</p>
<p> </p>
<p>А можа, лепей, чым гнацца</p>
<p>За простай і яснай ісцінай,</p>
<p>Цішком над гатовым згінацца</p>
<p>Ці слацца апалым лісцем?</p>
<p> </p>
<p>Толькі не гэта, не гэта.</p>
<p>Не здолею — кропка. Труна.</p>
<p>Іншыя будуць паэты</p>
<p>Сэрцы людскія кранаць...</p>
<p> </p>
<p>Я ганаруся партыяй,</p>
<p>Ды мала цяпер прысяг.</p>
<p>Чаго, пытаюся, варты я,</p>
<p>На якой вышыні мой сцяг?</p>
<p> </p>
<h3><a id="chapter2"></a>2</h3>
<p>Эпоха на аркане</p>
<p>Трымае моцна нас.</p>
<p>Навошта нараканні</p>
<p>На звар’яцелы час,</p>
<p> </p>
<p>Што забіваюць хуткасці,</p>
<p>Што забівае тэмп?</p>
<p>Мы на ўспаміны хукаем,</p>
<p>На свежасць першых тэм.</p>
<p> </p>
<p>А мо не забіваюць —</p>
<p>Адсталых з ног збіваюць?</p>
<p>А можа, хуткасць грозная —</p>
<p>Выратаванне розуму?</p>
<p> </p>
<p>Ратунак ад галечы,</p>
<p>Цяжкіх блакадных зім...</p>
<p>Калі ж ты, сонца, ў глечык</p>
<p>Нацэдзіш мёду ўсім?</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>