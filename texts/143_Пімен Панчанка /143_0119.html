<div class="container">
<div class="book-utils">
<div id="qrcode"></div>
<a href="/Pimien_Pancanka/Piersyja_rany_zancyna_lacyla.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1974 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Першыя раны жанчына лячыла..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Першыя раны жанчына лячыла..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Першыя раны жанчына лячыла,</p>
<p>Травы збірала з відна да цямна.</p>
<p>Першых звяроў прыручыла жанчына,</p>
<p>Першай пасеяла зерне яна...</p>
<p> </p>
<p>Той і шчаслівы, хто зведаў каханне,</p>
<p>Хай потым беды, хвароба і золь,</p>
<p>Мы не скупіліся на абяцанні,</p>
<p>Ўсё ім далі:</p>
<p>ад пярсцёнкаў да зор.</p>
<p> </p>
<p>Ведаю:</p>
<p>час раўнадушна імклівы,</p>
<p>Дзьмухне у твар скразнячок ледзяны.</p>
<p>Лісце ў садах ападае маўкліва,</p>
<p>Зноўку ў кватэрах жанчыны адны.</p>
<p> </p>
<p>І субяседнік адзін — тэлевізар,</p>
<p>Кветак няма,</p>
<p>ды і ласкі няма.</p>
<p>Я правяду сорак восем рэвізій</p>
<p>І аддалю тваю сцюжу, зіма.</p>
<p> </p>
<p>Не паціскайце, мужчыны, плячыма,</p>
<p>Не спасылайцеся хітра на час.</p>
<p>Першых звяроў прыручыла жанчына,</p>
<p>Можа, як-небудзь прыручыць і вас.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>