<div class="container">
<div class="book-utils">
<div id="qrcode"></div>
<a href="/Pimien_Pancanka/I_mianie_chvaroba_tuzanula.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "І мяне хвароба тузанула..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"І мяне хвароба тузанула..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>І мяне хвароба тузанула,</p>
<p>Ведзьме рыхтавала на пасаг.</p>
<p>Адыдзі — дабром прашу — зануда,</p>
<p>Дай мне пра здаровых напісаць.</p>
<p> </p>
<p>Бо пакуль шукаў я слоў глыбінных,</p>
<p>Каб душой не пакрывіць ні ў чым,</p>
<p>Пачарнелі ўсе мае рабіны,</p>
<p>Зледзянеў ядловец уначы.</p>
<p> </p>
<p>Не жадаю ў буркатні пагразнуць!</p>
<p>Скардзіцца не ўмею, не хачу.</p>
<p>І не стану прытварацца блазнам,</p>
<p>З маладымі ціха памаўчу...</p>
<p> </p>
<p>Маладосць, не хочаш — не вяртайся:</p>
<p>Мне не сорам жыць і з сівізной.</p>
<p>Толькі зрэдку ты са мной вітайся,</p>
<p>Не пад Новы год і не вясной.</p>
<p> </p>
<p>Прывітайся ты са мною ўвосень,</p>
<p>Калі дождж так цяжка б’е ў душу,</p>
<p>Можа, не ўпаду я на пракосе,</p>
<p>Можа, луг апошні дакашу.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>