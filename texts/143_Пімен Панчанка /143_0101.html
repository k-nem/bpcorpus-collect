<div class="container">
<div class="book-utils">
<div id="qrcode"></div>
<a href="/Pimien_Pancanka/Na_nasym_paunocnym_pausarji.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1977 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "На нашым паўночным паўшар’і..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"На нашым паўночным паўшар’і..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>На нашым паўночным паўшар’і</p>
<p>Зжаўцелая восень імжыць,</p>
<p>Ліствы адшугалі пажары,</p>
<p>І час наш павольней бяжыць.</p>
<p> </p>
<p>Ён, можа, бяжыць не павольней,</p>
<p>А проста не бачна з-за хмар...</p>
<p>Не хочацца думаць пра войны,</p>
<p>Пра бомбаў нейтронных кашмар.</p>
<p> </p>
<p>За год наш народ нарабіўся,</p>
<p>А вольнага часу не шмат.</p>
<p>Не грэх, калі хто на рабіне</p>
<p>Гарэлку настоіць да свят.</p>
<p> </p>
<p>А наш лістапад — ён уючны</p>
<p>З багатай паклажай вярблюд.</p>
<p>Вунь яблыкі хрупаюць вучні,</p>
<p>Вунь бульбу ссыпаюць у груд.</p>
<p> </p>
<p>Якія у нас верблюды там! —</p>
<p>Капусту вязе грузавік.</p>
<p>Здаўна не быццём я, а бытам</p>
<p>Цікавіцца восенню звык.</p>
<p> </p>
<p>І побыт асенні народа</p>
<p>Хвалюе ізноўку мяне.</p>
<p>А водар садоў і гародаў</p>
<p>Кватэр гарадскіх не міне.</p>
<p> </p>
<p>Хвала векавечным турботам!</p>
<p>Жаўцеюць цыбулі вянкі,</p>
<p>Напоўнены слоікі мёдам,</p>
<p>Засолены ў бочках гуркі.</p>
<p> </p>
<p>Мяшэчкі — з гарохам і макам,</p>
<p>Яны прычакаюць свой час...</p>
<p>Я хрупаю храпку са смакам:</p>
<p>Капусту шыткуюць у нас.</p>
<p>1977</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>