<div class="container">
<div class="book-utils">
<div id="qrcode"></div>
<a href="/Pimien_Pancanka/Linija_vysokaha_napruzannia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1963 -->
<!-- HEADER_FIELD FirstPublicationYear: 1964 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Лінія высокага напружання -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Лінія высокага напружання</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На прасторах</p>
<p>Між вялікіх гарадоў,</p>
<p>Над зямлёй,</p>
<p>Спакойнай і натруджанай,</p>
<p>Іней асыпаецца</p>
<p>З калматых правадоў</p>
<p>Лініі высокага напружання.</p>
<p> </p>
<p>А падпоры —</p>
<p>Як гіравікі:</p>
<p>Ні на хвілю</p>
<p>Зняць цяжар той</p>
<p>Нельга ім.</p>
<p>У гушчар жыцця</p>
<p>Не дні —</p>
<p>Вякі</p>
<p>Ленінскую</p>
<p>Несці ім энергію.</p>
<p> </p>
<p>Быццам нежывыя</p>
<p>Правады,</p>
<p>А кранеш —</p>
<p>І ў момант будзеш спалены...</p>
<p>Тым агнём і нашыя рады</p>
<p>Непрыкметна для чужынцаў</p>
<p>Спаяны.</p>
<p> </p>
<p>Адчуваем мы сябе заўжды</p>
<p>Маракамі,</p>
<p>Нават касманаўтамі,</p>
<p>І зямля, як карабель,</p>
<p>І правады</p>
<p>Звіслі карабельнымі канатамі.</p>
<p> </p>
<p>І святлей, святлей</p>
<p>Наш кожны дзень,</p>
<p>А ўжо рэкі новыя</p>
<p>Запруджаны.</p>
<p>І ад сэрца ў сэрца</p>
<p>Ў нас ідзе</p>
<p>Лінія высокага напружання.</p>
<p>1963</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>