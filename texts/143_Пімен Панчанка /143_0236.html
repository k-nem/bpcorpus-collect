<div class="container">
<div class="book-utils">
<div id="qrcode"></div>
<a href="/Pimien_Pancanka/Na_schile_vieku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На схіле веку -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>На схіле веку</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Цеснавата стала на зямлі.</p>
<p>Мы жывём цяпер на схіле веку.</p>
<p>Два тысячагоддзі, тры нулі</p>
<p>Падплываюць не па ціхіх рэках.</p>
<p> </p>
<p>І такая ў свеце мітусня...</p>
<p>Балбатні не веру, хоць зарэжце,</p>
<p>Дзе жывая праўда, дзе хлусня,</p>
<p>Справядлівасць дзе — ледзь разбярэшся.</p>
<p> </p>
<p>Дзе старая хітрасць, дзе прагрэс,</p>
<p>Дзе тут новы цуд, а дзе найноўшы...</p>
<p>Толькі грукат хуткасці — і стрэс,</p>
<p>Толькі ўсё цяжэй людская ношка.</p>
<p> </p>
<p>Дзе там па-старому б’юць людзей,</p>
<p>Дзе катуюць на узроўні веку?</p>
<p>І няма прыпынку.</p>
<p>І радзей</p>
<p>Радасць ахінае чалавека.</p>
<p> </p>
<p>Дзе знайсці без стронцыю і без</p>
<p>Хімікатаў трохі людскай ежы?</p>
<p>І шукаюць запаведны лес</p>
<p>Мудрыя асілкі з Белавежы.</p>
<p> </p>
<p>Бруд вякоў і ліўням цяжка змыць...</p>
<p>Любім мы на саначках катацца.</p>
<p>Прагнуць свет машыны задыміць,</p>
<p>За усе вякі нагрукатацца.</p>
<p> </p>
<p>На планеце ўсё ўжо ў нас было,</p>
<p>І ахвяры ўсе мы падлічылі.</p>
<p>Раптам новым болем загуло</p>
<p>Слова акрываўленае — Чылі.</p>
<p> </p>
<p>Дык пастой, падумай, памаўчы:</p>
<p>Зло знікае цяжка і марудна...</p>
<p>І на схіле веку уначы</p>
<p>Б’юць званы трывожныя Нэруды.</p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>