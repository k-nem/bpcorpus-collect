<div class="container">
<div class="book-utils">
<div id="qrcode"></div>
<a href="/Pimien_Pancanka/Pazarastali_usie_transei.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1980 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Пазарасталі ўсе траншэі..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Пазарасталі ўсе траншэі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Пазарасталі ўсе траншэі,</p>
<p>У іншай эры мы жывём.</p>
<p>А ніткі дружбы ўсё танчэюць,</p>
<p>Мы часта самі іх ірвём.</p>
<p> </p>
<p>У кожнага свае турботы,</p>
<p>І ясны дзень, і хмурны дзень.</p>
<p>У кожнага свае згрызоты,</p>
<p>І быт, і лад, і ход падзей.</p>
<p> </p>
<p>Адзін на дачы прымасціўся,</p>
<p>Яго ўсе думкі пра сябе.</p>
<p>Другі прапіўся, апусціўся,</p>
<p>Удачы рэдкія скубе.</p>
<p> </p>
<p>І не цікавяцца табою,</p>
<p>І не цікавяць больш яны.</p>
<p>І з раўнадушнаю журбою</p>
<p>Стаяць ля нейчае труны...</p>
<p> </p>
<p>Трывожна сэрцу ды і горка:</p>
<p>Гады сяброўства раздзяўблі.</p>
<p>Аб дружбе ж, помніцца, гаворку</p>
<p>У сырых траншэях мы вялі.</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>