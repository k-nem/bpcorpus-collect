<div class="container">
<div class="book-utils">
<div id="qrcode"></div>
<a href="/Pimien_Pancanka/Drukaram.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Друкарам -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Друкарам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Люблю я друкароў,</p>
<p>Люблю лінатыпістак,</p>
<p>Ратацый грозны роў</p>
<p>З трывожным, тонкім свістам.</p>
<p> </p>
<p>І свежай фарбы пах,</p>
<p>Што ўперамешку з газай.</p>
<p>Тут навіна, як птах,</p>
<p>Ляціць у друк адразу.</p>
<p> </p>
<p>У друкароў запас</p>
<p>Навін на ўсе гучанні:</p>
<p>Часамі цешаць нас,</p>
<p>Часамі засмучаюць.</p>
<p> </p>
<p>І ведалі яны</p>
<p>Куды раней за бога,</p>
<p>Калі канец вайны</p>
<p>Пратрубіць перамога.</p>
<p> </p>
<p>Я з вамі фронт прайшоў,</p>
<p>Жыў у зямлянках душных,</p>
<p>Я рад, што вас знайшоў,</p>
<p>Такіх адданых, мужных.</p>
<p> </p>
<p>Хацеў вам пажадаць</p>
<p>Хвіліны той сардэчна,</p>
<p>Каб вы змаглі набраць,</p>
<p>Што мір заключан вечны.</p>
<p> </p>
<p>Ды чую: «Не пылі!»</p>
<p>Дык набярыце заўтра,</p>
<p>Што нашы адплылі</p>
<p>На Месяц касманаўты...</p>
<p> </p>
<p>Калі ж вам прынясуць</p>
<p>Радок аб маёй смерці,—</p>
<p>Не стаўце ў паласу,</p>
<p>Хоць пару дзён не верце.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>