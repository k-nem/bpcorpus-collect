<div class="container">
<div class="book-utils">
<div id="qrcode"></div>
<a href="/Pimien_Pancanka/Mnie_backa_nie_pakinuu_rodnaj_chaty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Мне бацька не пакінуў роднай хаты..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Мне бацька не пакінуў роднай хаты..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Мне бацька не пакінуў роднай хаты,</p>
<p>Ні высланы снапамі гулкі ток,</p>
<p>Куды прыходзіў зімнім днём сахаты</p>
<p>Паскубці сена ды пацерці бок.</p>
<p> </p>
<p>І кожны дзень</p>
<p>Даваўся нам не дзешава,</p>
<p>Гняла бядой вайна</p>
<p>Маіх старых.</p>
<p>З магіл бацькоў прынёс я на падэшвах</p>
<p>Адзін пясок,</p>
<p>Адзін пясок сыры...</p>
<p> </p>
<p>Прабачце, археолагі:</p>
<p>Не надта</p>
<p>Музейную люблю я старызну.</p>
<p>Я у казармах жыў</p>
<p>І ў інтэрнатах</p>
<p>І ў дваццаць тры</p>
<p>Урэзаўся ў вайну.</p>
<p> </p>
<p>Мяне расцілі не тэатраў драмы —</p>
<p>Трагедыі жыцця...</p>
<p>Мяне мой Мінск</p>
<p>Заўжды,</p>
<p>Засыпаны ліствою і вятрамі,</p>
<p>Хоць ненадоўга</p>
<p>Робіць маладым.</p>
<p> </p>
<p>Мы творым горад,</p>
<p>Горад нас стварае,</p>
<p>Люблю яго</p>
<p>Шматфарбны гул і спеў.</p>
<p>І часта з асалодай паўтараю:</p>
<p>Наш горад,</p>
<p>Наша школа,</p>
<p>Наш праспект.</p>
<p> </p>
<p>І тлум люблю падземных пераходаў,</p>
<p>І новы дом рукой хачу крануць.</p>
<p>Глытаю пах сваіх хлебазаводаў</p>
<p>І толькі пах бензінавы кляну.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>