<div class="container">
<div class="book-utils">
<div id="qrcode"></div>
<a href="/Pimien_Pancanka/Hryzie_usich_nas_nieciarplivasc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Грызе усіх нас нецярплівасць..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Грызе усіх нас нецярплівасць..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Грызе усіх нас нецярплівасць:</p>
<p>Хутчэй бы той чаканы век,</p>
<p>Дзе б жыў,</p>
<p>рабіў і быў шчаслівы</p>
<p>Сумленны кожны чалавек.</p>
<p> </p>
<p>Здаецца,</p>
<p>вырвалі карэнне,</p>
<p>Няма ў мінулае шляхоў.</p>
<p>Ды бачым зноўку паўтарэнне</p>
<p>Усіх запыленых грахоў:</p>
<p> </p>
<p>Злабы і зайздрасці успышкі,</p>
<p>Нахабнасць лютую хапуг,</p>
<p>І самагонныя адрыжкі,</p>
<p>І кар’ерызму рабскі дух.</p>
<p> </p>
<p>Усё змяняецца з узростам,</p>
<p>А нейкі кут яшчэ глухі...</p>
<p>Ах, як няпроста,</p>
<p>як няпроста</p>
<p>Адскрэбці плямы і грахі.</p>
<p> </p>
<p>І з пакалення ў пакаленне</p>
<p>Яно пакутліва ідзе —</p>
<p>Да працы добрай прылучэнне,</p>
<p>Ачалавечванне людзей.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>