<div class="container">
<div class="book-utils">
<div id="qrcode"></div>
<a href="/Pimien_Pancanka/Viasiolaj_malankaju_lastauka_bliskaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1984 -->
<!-- HEADER_FIELD FirstPublicationYear: 1984 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Вясёлай маланкаю ластаўка бліскае...» -->
<!-- HEADER_FIELD Uploaded: 2012-03-29T12:00:00Z -->
<!-- HEADER_FIELD Year: 1984 -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>«Вясёлай маланкаю ластаўка бліскае...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вясёлай маланкаю ластаўка бліскае,</p>
<p>I просіць засмяглая кнігаўка піць.</p>
<p>3 драздом і удодам, заранкай і пліскаю</p>
<p>Святлей, чалавечней нам жыць і любіць.</p>
<p> </p>
<p>А як салаўі працінаюць наскрозь нас,</p>
<p>А як перапёлкі у жыце крычаць.</p>
<p>А птушкі пяюць то пяшчотна, то грозна,</p>
<p>I ў роздуме добра тады памаўчаць.</p>
<p> </p>
<p>У цёплым бары і на сінім узмор’і</p>
<p>Без тлуму птушынага свет бы аглух.</p>
<p>Чаму ж вылучаем з птушыных сузор’яў</p>
<p>Мы двух, не найлепшых, не горшых, а двух.</p>
<p> </p>
<p>Хто птушку пакрыўдзіць —</p>
<p>Той сам сабе здрадзіць.</p>
<p>Жыццём і бацькамі завешчана нам:</p>
<p>Адкласці ўсе справы вясною, а зладзіць</p>
<p>Шпакоўні шпакам, а буслянкі буслам.</p>
<p> </p>
<p>Патрэбна штодзённая людзям руплівасць</p>
<p>I песні, каб лашчыла сонца і слых.</p>
<p>Каб дзеці вяліся, каб лад быў шчаслівы,</p>
<p>А гэта прыносяць у хаты буслы.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>