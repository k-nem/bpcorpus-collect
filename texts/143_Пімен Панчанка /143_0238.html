<div class="container">
<div class="book-utils">
<div id="qrcode"></div>
<a href="/Pimien_Pancanka/Napauholasu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1969? -->
<!-- HEADER_FIELD FirstPublicationYear: 1970 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Напаўголасу... -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Напаўголасу...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Галандыя ці Турцыя —</p>
<p>Даруйце прастаку —</p>
<p>Усюды прастытуцыя,</p>
<p>Усюды прастыту...</p>
<p> </p>
<p>Жаночая, мужчынская,</p>
<p>Паўзучая змяя,</p>
<p>Бязвусая, маршчыністая,</p>
<p>Нават лесбія...</p>
<p> </p>
<p>Аўфвідэрзэйн, Германія!</p>
<p>Круці вінты, карма.</p>
<p>І ў Кілі наркаманія,</p>
<p>І ўсюды наркама...</p>
<p> </p>
<p>І ў старамодным Лондане,</p>
<p>Што ад дажджу распух,</p>
<p>Як лоўля рыб падлёдная —</p>
<p>Туманная распу...</p>
<p> </p>
<p>Туга людзей прыціснула,</p>
<p>Ідзі і пратэстуй.</p>
<p>А слабака стрыптызная</p>
<p>Захопіць прастыту...</p>
<p> </p>
<p>Гэй, хіпі, хіпі, хіпі,</p>
<p>Калматыя пратэсты...</p>
<p>А свет не толькі гібель,</p>
<p>А свет яшчэ братэрства,</p>
<p> </p>
<p>А свет яшчэ змаганне</p>
<p>З няпраўдаю, з багамі,</p>
<p>Дык трэба быць з мазгамі</p>
<p>Пад дзікай валаснёй.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>