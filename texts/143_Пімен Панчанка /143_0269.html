<div class="container">
<div class="book-utils">
<div id="qrcode"></div>
<a href="/Pimien_Pancanka/Rabinavy_haj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1964 -->
<!-- HEADER_FIELD FirstPublicationYear: 1964 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Рабінавы гай -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Рабінавы гай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Восень, жоўтым крылом не махай,</p>
<p>Не ўзляцець табе ўслед за зязюлямі.</p>
<p>Я прыйшоў у рабінавы гай,</p>
<p>Гай мой ціхі,</p>
<p>Як сам я, зажураны.</p>
<p> </p>
<p>Лета справіла шчодра памінкі:</p>
<p>На рабінах — чырвоны агонь.</p>
<p>Гэта гронкі маіх успамінаў,</p>
<p>Гэта колер болю майго.</p>
<p> </p>
<p>Гэта след і зары, і кахання,</p>
<p>Знак праклятай замовы,</p>
<p>Дрэў апошняе красаванне</p>
<p>Перад белаю карай зімовай.</p>
<p> </p>
<p>Зноў зямля стане белым экранам.</p>
<p>Дык няўжо, што было,— упустую?</p>
<p>І чырвоныя гронкі, як раны,</p>
<p>Снегапад забінтуе?</p>
<p> </p>
<p>Птушкі чырвань усю раздзяўбуць</p>
<p>Па ягадцы, па ягадцы,</p>
<p>Каб вясною рабінам вярнуць</p>
<p>Па песеньцы, па песеньцы.</p>
<p> </p>
<p>А ці вернешся ты, дарагая,</p>
<p>Да гэтага гаю?</p>
<p>1964</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>