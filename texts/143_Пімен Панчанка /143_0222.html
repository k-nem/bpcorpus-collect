<div class="container">
<div class="book-utils">
<div id="qrcode"></div>
<a href="/Pimien_Pancanka/Maje_nastauniki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1969? -->
<!-- HEADER_FIELD FirstPublicationYear: 1970 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мае настаўнікі -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Мае настаўнікі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З пажоўклых пергаментаў,</p>
<p>З прапыленых фаліянтаў,</p>
<p>З усіх шчылін мінулых стагоддзяў</p>
<p>Вылазяць галовы</p>
<p>Мудрых разбойнікаў,</p>
<p>Кволых філосафаў,</p>
<p>Фанатыкаў і прарокаў,</p>
<p>І кожны</p>
<p>Дагматычным пальцам</p>
<p>Тыкае ў маё набалелае сэрца:</p>
<p>Я твой настаўнік.</p>
<p> </p>
<p>Каб я паслухаў адных —</p>
<p>Мне патрэбна было б знішчыць</p>
<p>Палову чалавецтва.</p>
<p>Каб я паслухаў іншых —</p>
<p>Знішчыў бы другую палову.</p>
<p>І на кожнай вярсце</p>
<p>Нечуванай адлегласці</p>
<p>(ад каменных дзідаў</p>
<p>да атамных шахтаў)</p>
<p>Пакінулі знакі свае</p>
<p>Прагнасць, злаба, і нянавісць.</p>
<p>Для мяне непрымальна</p>
<p>Ніводная форма прыгнечання,</p>
<p>І я ненавіджу</p>
<p>Чырвонае вока вайны.</p>
<p>Мне хочацца бачыць зямлю</p>
<p>З’яднанаю працай і дружбай,</p>
<p>Любоўю і сонцам,</p>
<p>І песняй «З Інтэрнацыяналам...».</p>
<p>Таму я і выбраў</p>
<p>Сабе у настаўнікі</p>
<p>Леніна,</p>
<p>Праўду</p>
<p>І родны народ:</p>
<p>Ім толькі і можна даверыць</p>
<p>Зямлю,</p>
<p>Рэвалюцыю</p>
<p>І дзяцей.</p>
<p>1970</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>