<div class="container">
<div class="book-utils">
<div id="qrcode"></div>
<a href="/Pimien_Pancanka/Nie_lublu_ja_slova_pakaryciel.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1969 -->
<!-- HEADER_FIELD FirstPublicationYear: 1970 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Не люблю я слова «пакарыцель»..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Не люблю я слова «пакарыцель»..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Не люблю я слова «пакарыцель»,</p>
<p>Не люблю я слова «уладар»,</p>
<p>Вось зямля зялёная — бярыце</p>
<p>Для жыцця, і працы, і для мар.</p>
<p> </p>
<p>Хто ўладарыць, той і ўдарыць раптам —</p>
<p>Па надзеі, па душы жывой.</p>
<p>Пакарэнне пахне трохі рабствам,</p>
<p>Карай, і рабункам, і крывёй.</p>
<p> </p>
<p>Пакарыць хацелі нас,</p>
<p>І мукі</p>
<p>Спаленай Хатыні — не забыць.</p>
<p>Для людскога шчасця, для навукі</p>
<p>Хочацца і лётаць, і рабіць.</p>
<p> </p>
<p>Сваякі Міклухі, а не Стэнлі,</p>
<p>Мы асвоім шмат і абжывём,</p>
<p>Пракладзём дарогі праз пустэльні,</p>
<p>Гнёзды салаўіныя саўём.</p>
<p> </p>
<p>Пакарэнне — гэта не карэнне</p>
<p>Будучых прасветленых эпох.</p>
<p>Для стварэння лепшых пакаленняў</p>
<p>Трэба помніць гора ўсіх дарог.</p>
<p> </p>
<p>Акіян і космас вывучайце</p>
<p>З добрым сэрцам,</p>
<p>А яшчэ прашу:</p>
<p>Пакідайце і буслу, і чайцы</p>
<p>Больш вады і неба на душу.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>