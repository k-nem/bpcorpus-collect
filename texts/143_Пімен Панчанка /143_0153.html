<div class="container">
<div class="book-utils">
<div id="qrcode"></div>
<a href="/Pimien_Pancanka/Jakaja_daroha_ciazkaja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1979 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Якая дарога цяжкая..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Якая дарога цяжкая..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Якая дарога цяжкая</p>
<p>На сотні і тысячы вёрст!</p>
<p>То дождж вадаспадам сцякае,</p>
<p>То снег да асфальту прымёрз.</p>
<p> </p>
<p>Удалеч праз лес адбягае</p>
<p>Няўлоўны заўжды гарызонт.</p>
<p>Дарогу не пакідае</p>
<p>Зялёны яе гарнізон.</p>
<p>У спёку стаіць і ў разводдзе,</p>
<p>Хваёвы, сасновы, густы...</p>
<p>Я ведаю, цяжка узводзіць</p>
<p>Кахання ці дружбы масты.</p>
<p> </p>
<p>А нам жа цяжэй пераправы</p>
<p>Узводзіць было на вайне.</p>
<p>І многа тых рэчак крывавых</p>
<p>Трывожаць і сёння мяне...</p>
<p> </p>
<p>Мой век не прывык валачыцца</p>
<p>Павольна па багнах густых.</p>
<p>Хай смела дарога імчыцца:</p>
<p>Дарогу трымаюць масты.</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>