<div class="container">
<div class="book-utils">
<div id="qrcode"></div>
<a href="/Pimien_Pancanka/Buduc_viecna_sady_rascvitac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1942 -->
<!-- HEADER_FIELD FirstPublicationYear: 1942? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Будуць вечна сады расцвітаць...» -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>«Будуць вечна сады расцвітаць...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Будуць вечна сады расцвітаць,</p>
<p>Белагрудыя ластаўкі лётаць</p>
<p>І дзявочыя ногі таптаць</p>
<p>Залатую лотаць.</p>
<p> </p>
<p>Але гэткай вясны і снам</p>
<p>Не прыдумаць ніколі болей, -</p>
<p>Напаіла сягоння вясна</p>
<p>Успаміны болем.</p>
<p> </p>
<p>Росы падаюць з ціхіх траў</p>
<p>На мае армейскія боты.</p>
<p>Растрывожыў, усхваляваў</p>
<p>Дрэў і кветак ласкавы дотык.</p>
<p> </p>
<p>Думаў - толькі кроў і вайна,</p>
<p>Толькі жорсткія словы і думы.</p>
<p>Адгукнулася раптам яна,</p>
<p>Нібы рэха далёкае, сумам.</p>
<p> </p>
<p>Вось, здаецца, поруч ішла б,</p>
<p>Гарадзіла б дзявочыя глупствы:</p>
<p>«Глянь - з бярозай цалуецца граб»</p>
<p>Ці «Дастань мне вясёлку на хусту».</p>
<p> </p>
<p>Не, не прыйдзе яна у лясы:</p>
<p>Там, за фронтам, знаёмая хата...</p>
<p>І птушыныя галасы</p>
<p>Заглушае голас гарматы.</p>
<p> </p>
<p><i>1942</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>