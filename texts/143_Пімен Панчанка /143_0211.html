<div class="container">
<div class="book-utils">
<div id="qrcode"></div>
<a href="/Pimien_Pancanka/Kamsamolec_z_Rasonscyny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Камсамолец з Расоншчыны -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Камсамолец з Расоншчыны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Везлі камсамольца у Нямеччыну,</p>
<p>Задыхаўся ад людзей вагон.</p>
<p>Твары ўсе бядою пакамечаны</p>
<p>Ў землякоў,</p>
<p>Ды толькі не ў яго.</p>
<p> </p>
<p>Ён рашыў:</p>
<p>Ці куля, ці змаганне.</p>
<p>Толькі б гэта людзям зразумець...</p>
<p>Сціснуліся...</p>
<p>Не чутно дыхання...</p>
<p>У акенца ён палез па смерць.</p>
<p> </p>
<p>А дарога гнала ўдаль вагоны</p>
<p>І жалезным плачам аж гула.</p>
<p>Пачарнела ўся зямля ад стогну,</p>
<p>А яму загінуць не дала.</p>
<p> </p>
<p>Ён, разбіты, ледзь не паламаны,</p>
<p>Сцяўшы зубы, вецер волі піў.</p>
<p>А з нябёсаў зорка палымяная</p>
<p>Хлопцу ўсё шаптала: «Пацярпі...»</p>
<p> </p>
<p>Будзе цяжка, будзе вельмі горка,</p>
<p>Будзе па-геройску злыдняў біць.</p>
<p>І з нябёсаў родных тая зорка</p>
<p>Будзе ўсё жыццё яму свяціць.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>