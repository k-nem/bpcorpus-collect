<div class="container">
<div class="book-utils">
<div id="qrcode"></div>
<a href="/Pimien_Pancanka/Zialonaje_hniazdo.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Зялёнае гняздо -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Зялёнае гняздо</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Неўладкаваны чалавечы дом,</p>
<p>Жывая кропля чорнага сусвету —</p>
<p>Зямля мая,</p>
<p>Зялёнае гняздо,</p>
<p>Адкуль вылётваюць</p>
<p>І птушкі, і ракеты.</p>
<p> </p>
<p>Тут акіяны звоняць у званы</p>
<p>І дзьмухаюць вятры на пыл пустыняў.</p>
<p>Ды стала гнёздаў менш пасля вайны,</p>
<p>І пушчы не такія ўжо густыя.</p>
<p> </p>
<p>Ў зямным гняздзе —</p>
<p>Мільярды розных схоў</p>
<p>У небаскробах,</p>
<p>На мікробных пашах,</p>
<p>І ластаўкі —</p>
<p>Пад кожнаю страхой,</p>
<p>І пчолы ў вуллях —</p>
<p>На выгодзе пасек.</p>
<p> </p>
<p>Разбураныя гнёзды і дамы —</p>
<p>То боль зямлі</p>
<p>І горкі плач сіроцкі.</p>
<p>Жыць і рабіць у шчасці можам мы,</p>
<p>Хоць і прыйшлі ў свет гэты</p>
<p>Без сарочкі.</p>
<p> </p>
<p>Мы пасажыры і праваднікі</p>
<p>У рэйсах калясонечных</p>
<p>Транзітных.</p>
<p>І вецер вандраванняў нам вякі</p>
<p>Пяе адно і тое ж,</p>
<p>Як транзістар.</p>
<p> </p>
<p>Напэўна, нам шанцуе на святло</p>
<p>Ў Галактыцы...</p>
<p>Дык гнёзды рамантуйце</p>
<p>І сейце жыта,</p>
<p>Праганяйце зло</p>
<p>І пра зямную смерць не лямантуйце.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>