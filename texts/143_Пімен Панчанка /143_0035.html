<div class="container">
<div class="book-utils">
<div id="qrcode"></div>
<a href="/Pimien_Pancanka/A_sonca_ciabie_prasmalila.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "А сонца цябе прасмаліла..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"А сонца цябе прасмаліла..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>А сонца цябе прасмаліла,</p>
<p>Ты пахнеш чаборам,</p>
<p>сасной.</p>
<p>А тут яшчэ спее маліна</p>
<p>На ціхай палянцы лясной.</p>
<p> </p>
<p>Забудзь падрабязнасці быта,</p>
<p>Будзёншчыны потны рэжым.</p>
<p>Нырнём</p>
<p>у лясоў першабытнасць,</p>
<p>А можа, ў дзяцінства збяжым.</p>
<p> </p>
<p>Ах, словы,</p>
<p>высокія словы,</p>
<p>Ва ўзнёсласці — фальшу налёт.</p>
<p>А ёй бы пад ветрам сасновым</p>
<p>Пазбавіцца вечных турбот;</p>
<p> </p>
<p>Ад кухні заўжды цеснаватай,</p>
<p>Адкуль толькі сцены відны,</p>
<p>Сябе я адчуў вінаватым,</p>
<p>І горка ад гэтай віны...</p>
<p> </p>
<p>Асеннія будні нахлынуць,</p>
<p>Ты ў кухні цішком запяеш:</p>
<p>Успомняць чабор і маліну</p>
<p>Пабляклыя вусны твае.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>