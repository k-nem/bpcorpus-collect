<div class="container">
<div class="book-utils">
<div id="qrcode"></div>
<a href="/Pimien_Pancanka/Vuchnali.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1969? -->
<!-- HEADER_FIELD FirstPublicationYear: 1970 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Вухналі -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Вухналі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зноўку тупаць давядзецца,</p>
<p>Падышла, відаць, пара,</p>
<p>Ад дзіцячага вядзерца</p>
<p>Да дзявочага вядра.</p>
<p>Там я трохі прыпынюся.</p>
<p>Не зганю хоць смагі той,</p>
<p>За навуку пакланюся</p>
<p>Кузні чорнай і старой.</p>
<p>Ад світання да абеду</p>
<p>Малаткі у ёй гулі.</p>
<p>З той пары я добра ведаў,</p>
<p>Што такое вухналі.</p>
<p>І зязюлі там кувалі,</p>
<p>І на кожнае «ку-ку»</p>
<p>Кавалі, брат, забівалі</p>
<p>У падкову па цвіку.</p>
<p>А ў мяне па кожным разе</p>
<p>Сэрца — як шалёнае...</p>
<p>Кавалёва цурка Казя —</p>
<p>Каснікі чырвоныя —</p>
<p>Ім прыносіла аладак,</p>
<p>Сыраквашы ў гладышы...</p>
<p>Пахне грэчкаю на лядах,</p>
<p>Сонца з мёдам на душы.</p>
<p>А далей зязюлі сховы,</p>
<p>Дурнап’ян і буякі.</p>
<p>Тут ні следу, ні падковы,</p>
<p>А ігліца — як цвікі.</p>
<p>Сустракайся і не кайся:</p>
<p>Мы ж не злыдні нейкія,</p>
<p>Што ж ты, Казя, Казя, Казя,</p>
<p>Гасіш вочы вейкамі?</p>
<p>Пагасіла. Назаўсёды...</p>
<p>Друг, прашу — на двух налі!</p>
<p>То не годы, не паходы —</p>
<p>Колюць сэрца вухналі.</p>
<p>1970</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>