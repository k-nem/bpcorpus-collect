<div class="container">
<div class="book-utils">
<div id="qrcode"></div>
<a href="/Pimien_Pancanka/Palehlaje_pole.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1977 -->
<!-- HEADER_FIELD FirstPublicationYear: 1980 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Палеглае поле -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Палеглае поле</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Палі ў спякотным даспяванні</p>
<p>Зноў плешчуць хваляю жывой.</p>
<p>Вось толькі змоўкне кукаванне —</p>
<p>Дыхне гарачае жніво.</p>
<p> </p>
<p>Ды раптам сонца знікла, збегла,</p>
<p>Дажджу б’юць шэрыя званы.</p>
<p>І жыта спелае палегла</p>
<p>Ад Прыпяці і да Дзвіны.</p>
<p> </p>
<p>І лета ўсё па Беларусі</p>
<p>Вады было той цераз край.</p>
<p>І я аднойчы — прызнаюся —</p>
<p>Падумаў: згінуў ураджай.</p>
<p> </p>
<p>Свісталі дажджавыя пугі</p>
<p>І секлі жыта.</p>
<p>А калі</p>
<p>Яснела —</p>
<p>З грукатам, з натугай</p>
<p>Камбайны па гразі паўзлі.</p>
<p> </p>
<p>Рабілі і ўначы няспынна,</p>
<p>На ўсім ляжаў вільготны пыл.</p>
<p>Туды, дзе не прайшлі машыны,</p>
<p>Прыйшлі забытыя сярпы.</p>
<p> </p>
<p>Вады у полі хоць заліся,</p>
<p>Шкада кабетам каласкоў.</p>
<p>Адкуль цяпер сярпы ўзяліся?</p>
<p>З гербоў хіба што і сцягоў.</p>
<p> </p>
<p>Мы часта славім хлеб духмяны.</p>
<p>Праслаў, калі ты не аслеп,</p>
<p>Людскую працу, і адданасць,</p>
<p>І бітву грозную за хлеб:</p>
<p> </p>
<p>Як малацілі, як здавалі,</p>
<p>Як кожны быў бязмежна рад...</p>
<p>Вось так на фронце ратавалі</p>
<p>Мільёны раненых салдат.</p>
<p>1977</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>