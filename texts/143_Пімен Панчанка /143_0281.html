<div class="container">
<div class="book-utils">
<div id="qrcode"></div>
<a href="/Pimien_Pancanka/Slova_pra_Minsk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Слова пра Мінск -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Слова пра Мінск</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я помню франтавыя гарады,</p>
<p>Я помню вас, паселішчы сляпыя.</p>
<p>У памяці маёй сірэны выюць,</p>
<p>Як вылі ў тыя цёмныя гады.</p>
<p>Нічым нас не застрашыць, не здзівіць:</p>
<p>Здаецца, з намі ўсё ужо бывала.</p>
<p>І грозны гул ваеннага абвала</p>
<p>У сне нас хоча часам раздавіць.</p>
<p>Ты стаў ізноў відушчым, горад мой!</p>
<p>І нам не сорам Мінскам пахваліцца.</p>
<p>Ды хочацца часамі нахіліцца</p>
<p>Над скруткам старажытнасці сівой.</p>
<p>А з даўніны нічога не чуваць —</p>
<p>Вайна спаліла помнікі і кнігі,</p>
<p>І берагоў няма на берагах Нямігі,</p>
<p>І Мінск стары ўжо нельга і пазнаць.</p>
<p>Хацеў я, каб і Мінск Градчаны меў</p>
<p>І бронзу палкаводцаў ганарыстых,</p>
<p>І нейкім замкам спакушаў турыстаў...</p>
<p>Ды ён другою славай прагрымеў.</p>
<p>Дык што, падлічым, дасталося нам?</p>
<p>Імя сталіцы, нараджэння дата,</p>
<p>Падполля слава з кроўю напалам</p>
<p>Ды каракумы попелу ў дадатак.</p>
<p>Ты — горад мой і быццам бы не мой:</p>
<p>Усё ў табе нязвычнае і новае,</p>
<p>І рокат завадскі тваёю стаў асноваю,</p>
<p>І пахнеш ты жалезам і сасной.</p>
<p>Ад плошчаў да лісточка на вярбе</p>
<p>Мы зноў цябе стварылі, родны горад,</p>
<p>І рукатворным цёмна-сінім морам</p>
<p>Завабілі мы чаек да сябе.</p>
<p>Мы дзецям горад свой перададзім,</p>
<p>Свой дом, свой дождж і месца на заводзе...</p>
<p>А хочацца звязаць усе стагоддзі</p>
<p>У сноп адзін.</p>
<p>Бо Мінск у нас адзін.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>