<div class="container">
<div class="book-utils">
<div id="qrcode"></div>
<a href="/Pimien_Pancanka/Minskija_sviaty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мінскія святы -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Мінскія святы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Люблю я вас, мінскія святы,—</p>
<p>чырвоныя рэкі сцягоў.</p>
<p>Выходзяць на вуліцы песні,</p>
<p>і радасць, і наша любоў.</p>
<p> </p>
<p>З'язджаюцца госці з паўсвету,</p>
<p>найбольш — партызанскай радні...</p>
<p>У першых шарэнгах героі,</p>
<p>іх зоркі зіхцяць, як агні.</p>
<p> </p>
<p>Гучыць у іх гонар ваенны,</p>
<p>авеяны славаю марш.</p>
<p>Сівыя мае камсамольцы,</p>
<p>я з вашага племя, я ваш!</p>
<p> </p>
<p>І ўсё ж я заўсёды смуткую,</p>
<p>як новае свята ідзе,</p>
<p>Бо падаюць воіны моўчкі,</p>
<p>рады партызанаў радзей.</p>
<p> </p>
<p>Усім абавязаны вам мы,</p>
<p>мы кожную помнім з ахвяр.</p>
<p>На дужых плячах свайго бацькі</p>
<p>сядзіць наш мільённы жыхар...</p>
<p> </p>
<p>Усюды так светла і ярка,</p>
<p>што з космасу Мінск наш відзён.</p>
<p>З вянкамі і кветкамі ціха</p>
<p>да мёртвых герояў ідзём.</p>
<p> </p>
<p>Здаецца, я чую іх голас</p>
<p>з апошніх прыстанкаў зялёных:</p>
<p>«А як там гадуюцца ўнукі,</p>
<p>ці помняць хоць нашы імёны?»</p>
<p> </p>
<p>Стаяць у страі дом ля дома,</p>
<p>нібыта баец ля байца,</p>
<p>На вуліцы Варвашэні,</p>
<p>на вуліцы Казінца.</p>
<p> </p>
<p>На вуліцы светлай Казлова,</p>
<p>на вуліцы Веры Харужай</p>
<p>Па вашых святых запаветах</p>
<p>жывуць працавіта і дружна.</p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>