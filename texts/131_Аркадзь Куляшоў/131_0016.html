<div class="container">
<div class="book-utils">
<div id="qrcode"></div>
<a href="/Arkadz_Kulasou/Da_paezii.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1960? -->
<!-- HEADER_FIELD FirstPublicationYear: 1962 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Да паэзіі -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>Да паэзіі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Я - вязень твой, а ты - мая турма,</p>
<p>Асуджан я любоўю пажыццёва.</p>
<p>Зняволенне маё датэрмінова</p>
<p>Ты скараціць спяшаешся дарма.</p>
<p> </p>
<p>Дарэмна, заняволіўшы другога,</p>
<p>Ты варту памяншаеш мне ўдвая -</p>
<p>Не мае сэнсу гэта засцярога</p>
<p>І гэтая прадбачлівасць твая.</p>
<p> </p>
<p>Я не збягу, пазбаўлены нагляду,</p>
<p>Не перастану ланцугом грымець,</p>
<p>Штодзень хадзіць на шпацыр па раскладу,</p>
<p>Галадаваць і ў карцэры калець.</p>
<p> </p>
<p>Не можаш ты мяне пазбавіць мовы,</p>
<p>Змяніць мой лёс уладаю сваёй,</p>
<p>Не ты мяне абрала - вязень твой</p>
<p>Абраў цябе на тэрмін пажыццёвы.</p>
<p> </p>
<p><i>1960</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>