<div class="container">
<div class="book-utils">
<div id="qrcode"></div>
<a href="/Arkadz_Kulasou/Za_hodam_hod_laciac_dziesiacihoddzi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1962 -->
<!-- HEADER_FIELD FirstPublicationYear: 1962 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «За годам год ляцяць дзесяцігоддзі...» -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>«За годам год ляцяць дзесяцігоддзі...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>За годам год ляцяць дзесяцігоддзі,</p>
<p>Як дождж, як пыл, як снег на галаву,</p>
<p>На той зямлі, дзе змалку я жыву,</p>
<p>Дзе аддаю, з календаром у згодзе,</p>
<p>Свой час сяўбе гарачай і жніву.</p>
<p> </p>
<p>Стаіць ужо, з цапамі і мятлою,</p>
<p>Час малацьбы каля маіх дзвярэй...</p>
<p>І, што ні дзень, да той пары бліжэй,</p>
<p>Калі зямля, як сказана не мною,</p>
<p>Мяне ў свой змрочны прыме маўзалей,</p>
<p>Дзе прагных дрэў сторукае карэнне</p>
<p>Абмацвае сляпое сутарэнне,</p>
<p>Шукаючы вады сваім ствалам.</p>
<p> </p>
<p>Там буду я, і плён мой будзе там,</p>
<p>Калі не ператворыцца ў насенне,</p>
<p>А пойдзе на спажыву ветракам.</p>
<p> </p>
<p><i>1962</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>