<div class="container">
<div class="book-utils">
<div id="qrcode"></div>
<a href="/Arkadz_Kulasou/Pra_Mars.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1961 -->
<!-- HEADER_FIELD FirstPublicationYear: 1961 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пра Марс -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>Пра Марс</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Не жывуць на Марсе марсіяне,</p>
<p>Працай рук не жывяць дол глухі,</p>
<p>Марс даўно іх у сваім кургане</p>
<p>Пахаваў за нейкія грахі.</p>
<p> </p>
<p>Час усмерціў іх ці даканалі</p>
<p>Сваркі, не пазбытыя ў свой час?</p>
<p>Як маршчыны на чале, каналы</p>
<p>З запытаннем звернуты да нас:</p>
<p> </p>
<p>«Адкажы нам, астраном-аматар,</p>
<p>Растлумач, вучоны чалавек,</p>
<p>Для каго, шырэйшыя ад рэк,</p>
<p>З полюса сівога на экватар</p>
<p>Мы ваду ганяем з веку ў век?</p>
<p> </p>
<p>Ты за намі назіраў увосень</p>
<p>Праз трубу падзорную ўначы -</p>
<p>Горы пылу над планетай носяць</p>
<p>Радыеактыўныя смярчы...</p>
<p>Толькі нас чамусьці смерць не косіць».</p>
<p> </p>
<p>Што ім адказаць на запытанне?</p>
<p>Можа, сапраўды іх існаванне</p>
<p>Больш патрэбна для планет другіх,</p>
<p>Можа, гэта ў час процістаяння</p>
<p>Неўміручай працай рук сваіх</p>
<p>Нас засцерагаюць марсіяне</p>
<p>Ад бяды, што не мінула іх?</p>
<p> </p>
<p><i>1961</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>