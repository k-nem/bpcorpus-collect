<div class="container">
<div class="book-utils">
<div id="qrcode"></div>
<a href="/Arkadz_Kulasou/Slaniecnik.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 13.11.1946 -->
<!-- HEADER_FIELD FirstPublicationYear: 1946 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сланечнік -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>Сланечнік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Сланечнік нам у твары дыхаў цветам,</p>
<p>Мы прыкмячалі летняю парой,</p>
<p>Што ён штодня за сонцам водзіць следам</p>
<p>Сваёй агністай, жаркай галавой.</p>
<p> </p>
<p>Што першым ён прыход яго вітае,</p>
<p>І апаўдні стаіць з ім твар у твар,</p>
<p>І першым долу галаву схіляе,</p>
<p>Як коціцца за лес агністы шар.</p>
<p> </p>
<p>Ён так стамляўся, наш сланечнік мілы,</p>
<p>Так шчыра сустракаў ён ночы цень,</p>
<p>Як быццам два крутыя небасхілы</p>
<p>Ён разам з сонцам абышоў за дзень.</p>
<p> </p>
<p>У сінь нябёсаў просіцца нямала</p>
<p>Сланечнікаў. І верыць я гатоў,</p>
<p>Што гэта сонца так параскідала</p>
<p>Па ўсёй зямлі малых сваіх братоў.</p>
<p> </p>
<p><i>1946</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>