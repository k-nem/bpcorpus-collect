<div class="container">
<div class="book-utils">
<div id="qrcode"></div>
<a href="/Arkadz_Kulasou/Na_poli_boju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 10.11.1946 -->
<!-- HEADER_FIELD FirstPublicationYear: 1946 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На полі бою -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>На полі бою</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Калі, ідучы, завітаеш</p>
<p>На поле бою старое,</p>
<p>Па надпісу адшукаеш</p>
<p>На ім ты магілу героя.</p>
<p> </p>
<p>Каб новай набрацца сілы -</p>
<p>Стаміла цябе дарога, -</p>
<p>Прыляж ля яго магілы,</p>
<p>Нібы жывы ля жывога.</p>
<p> </p>
<p>Прылёгшы, ты ўбачыш неба,</p>
<p>І ў травяным закутку</p>
<p>Скруці з газеты, як трэба,</p>
<p>Любімую ім самакрутку.</p>
<p> </p>
<p>Бо з часу, як лёг ён пры шляху,</p>
<p>А ўсе праімчаліся міма,</p>
<p>Не чуў ён так блізка паху</p>
<p>Тытунёвага дыма.</p>
<p> </p>
<p>І не здзіўляйся вельмі,</p>
<p>Не думай, што гэта здаецца,</p>
<p>Калі ў глухім падзямеллі</p>
<p>Ягонае</p>
<p>Сэрца</p>
<p>Заб'ецца.</p>
<p> </p>
<p>І не здзіўляйся бясконца,</p>
<p>Калі ён адтуль спытае,</p>
<p>Якое на небе сонца</p>
<p>І сінява якая.</p>
<p> </p>
<p>Бо ён і раней таксама</p>
<p>Любіў задаваць пытанні,</p>
<p>Курыць любіў самакруткі,</p>
<p>Выслухваць апавяданні.</p>
<p> </p>
<p>Хаця ён і быў пахаваны</p>
<p>Пад музыку, песні, вершы,</p>
<p>Але назваць яго можна</p>
<p>Хутчэй жывым, чым памершым.</p>
<p> </p>
<p>Перад палком выклікаюць</p>
<p>Яго і цяпер на паверцы,</p>
<p>Калі трапечуцца сцягі</p>
<p>І салдацкія сэрцы.</p>
<p> </p>
<p>І кожны раз называюць</p>
<p>Пры гэтым і поле бою,</p>
<p>Дзе лёг ён на сталь кулямёта,</p>
<p>Сяброў засланіўшы сабою.</p>
<p> </p>
<p><i>1946</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>