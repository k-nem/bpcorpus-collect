<div class="container">
<div class="book-utils">
<div id="qrcode"></div>
<a href="/Michail_Lermantau/Spiasajusia_z_cuzoha_kraju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1837 -->
<!-- HEADER_FIELD SectionAuthor: Вершы -->
<!-- HEADER_FIELD Title: Спяшаюся з чужога краю... -->
<!-- HEADER_FIELD Translation: Аркадзь Куляшоў -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>Спяшаюся з чужога краю...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Спяшаюся з чужога краю</p>
<p>Дамоў, адбыўшы свой палон,</p>
<p>Табе, Казбек, я пасылаю</p>
<p>З шляхоў вандроўніцкіх паклон.</p>
<p> </p>
<p>Ты ўзняў між небам і зямлёю</p>
<p>Чало, спавітае чалмой.</p>
<p>І гул людскога неспакою</p>
<p>Не ўзрушыць горды твой спакой.</p>
<p> </p>
<p>Ды сэрца ціхага маленне</p>
<p>Ты аднясі з тваёй скалы</p>
<p>Туды, дзе зорнае праменне</p>
<p>Прастола вечнага Алы.</p>
<p> </p>
<p>Малю, каб дзень сышоў халодны</p>
<p>На дол гарачы, пыльны шлях,</p>
<p>Каб я ў пустыні ў час спякотны</p>
<p>Мог адпачыць на камянях.</p>
<p> </p>
<p>Малю, каб бура не застала,</p>
<p>З маланкай, громам і дажджом,</p>
<p>На кручах змрочнага Дар’яла</p>
<p>Мяне са стомленым канём.</p>
<p> </p>
<p>Ды ёсць яшчэ адно жаданне! —</p>
<p>Падумаць жудасна аб тым! —</p>
<p>А што, калі з часоў выгнання</p>
<p>Мой край забыў мяне зусім!</p>
<p> </p>
<p>Ці там патраплю я ў былыя</p>
<p>Абдымкі шчырых дружбакоў?</p>
<p>А ці пазнаюць дарагія</p>
<p>Пакутніка праз шмат гадоў?</p>
<p> </p>
<p>Альбо на могілках халодных</p>
<p>Наведаю, як позні госць,</p>
<p>Я прах сяброў высакародных,</p>
<p>Са мной дзяліўшых маладосць?</p>
<p> </p>
<p>О, калі так, ліхой віхурай,</p>
<p>Казбек, засып мяне хутчэй</p>
<p>І па сваёй цясніне хмурай</p>
<p>Без жалю тло маё развей.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Arkadz_Kulasou/">Аркадзь Куляшоў</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>