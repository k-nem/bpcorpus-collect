<div class="container">
<div class="book-utils">
<div id="qrcode"></div>
<a href="/Michail_Lermantau/Ja_adzin_vychodzu_na_darohu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе А. Куляшова -->
<!-- HEADER_FIELD OriginalCreationYear: 1841 -->
<!-- HEADER_FIELD SectionAuthor: Вершы -->
<!-- HEADER_FIELD Title: Я адзін выходжу на дарогу... -->
<!-- HEADER_FIELD Translation: Аркадзь Куляшоў -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>Я адзін выходжу на дарогу...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>1</p>
<p>Я адзін выходжу на дарогу;</p>
<p>Ноч імглой ахутала яе;</p>
<p>Даль прыціхла, молячыся богу,</p>
<p>Зорка зорцы голас падае.</p>
<p> </p>
<p>2</p>
<p>У нябёсах велічна і згодна!</p>
<p>У блакітным ззянні спіць зямля...</p>
<p>Што ж мне так і цяжка і маркотна?</p>
<p>Што са мной? Чаго шкадую я?</p>
<p> </p>
<p>3</p>
<p>Не шкадую дзён, пражытых мною;</p>
<p>Лепшых мне не бачыць і не чуць;</p>
<p>Я шукаю волі і спакою!</p>
<p>Я б хацеў забыцца і заснуць!</p>
<p> </p>
<p>4</p>
<p>Ды не так, як спяць пад крыжам людзі...</p>
<p>Я б жадаў такія ўбачыць сны,</p>
<p>Каб жыццё маё ўздымала грудзі,</p>
<p>Каб паціху дыхалі яны.</p>
<p> </p>
<p>5</p>
<p>Каб да слыху далятаў з пяшчотай</p>
<p>Спеў кахання і, пад гэты спеў,</p>
<p>Нада мной зялёнаю лістотай</p>
<p>Цёмны дуб схіляўся і шумеў.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Arkadz_Kulasou/">Аркадзь Куляшоў</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>