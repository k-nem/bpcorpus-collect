<div class="container">
<div class="book-utils">
<div id="qrcode"></div>
<a href="/Arkadz_Kulasou/Ranak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1940 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ранак -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>Ранак</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Выходжу я ў разведку -</p>
<p>Рашучы заўтра бой.</p>
<p>Ты, ранак,</p>
<p>Будзь за сведку,</p>
<p>Услед ідзі за мной.</p>
<p> </p>
<p>З табой у згодзе поўнай</p>
<p>Жылі мы з першых дзён.</p>
<p>У барацьбе няроўнай</p>
<p>Я трапіў у палон.</p>
<p> </p>
<p>І рукі мне звязалі,</p>
<p>І ў плечы б'е прыклад.</p>
<p>«Вядзі! -</p>
<p>Мне загадалі. -</p>
<p>Паказвай шлях назад...»</p>
<p> </p>
<p>Ты, ранак мой вялікі,</p>
<p>У час маіх няўдач</p>
<p>Пад ногі кідай пікі,</p>
<p>Дарогі перайнач.</p>
<p> </p>
<p>Дзе рэчку помніў розум,</p>
<p>Там возера кладзі,</p>
<p>Дзе корч -</p>
<p>З карча бярозу</p>
<p>На месцы тым радзі.</p>
<p> </p>
<p>Дупло зрабі з засечкі,</p>
<p>Хай птушка ў гэты дзень</p>
<p>Туды свае яечкі</p>
<p>Блакітныя кладзе.</p>
<p> </p>
<p>У родную краіну</p>
<p>Дарогі перайнач.</p>
<p>А я? А я загіну.</p>
<p>А ты?</p>
<p>А ты не плач.</p>
<p> </p>
<p><i>1940</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>