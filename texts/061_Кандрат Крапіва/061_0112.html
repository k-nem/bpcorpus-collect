<div class="container">
<div class="book-utils">
<div id="qrcode"></div>
<a href="/Kandrat_Krapiva/Mikroba_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 201-202 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1925 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Мікроба» -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>«Мікроба»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Тут само жыццё нас кліча</p>
<p>Пару слоў сказаць пра Крычаў</p>
<p>Ды аб тэй цікавай рэчы,</p>
<p>Як там доктар хворых лечыць.</p>
<p> </p>
<p>Галава! Калаццё!</p>
<p>Канчае жыццё</p>
<p>Чалавек без пары...</p>
<p>Эй! дактары!</p>
<p>Вось ён, вось!</p>
<p>Ужо ёсць:</p>
<p>Увесь — асцярога,</p>
<p>Стаіць ля парога.</p>
<p>З трубкай ля вуха ён</p>
<p>Здалёк выслухвае,</p>
<p>А ўваччу — зданнё</p>
<p>Яскрава, як днём:</p>
<p>На печы,</p>
<p>На бэльцы,</p>
<p>На кожнай рэчы</p>
<p>Шавеляцца</p>
<p>Прадстаўнікі хваробы —</p>
<p>Мікробы.</p>
<p>Мільярды стрэптакокаў,</p>
<p>Бацылаў, ганакокаў</p>
<p>І розных іншых «кокаў»</p>
<p>Тут бачыць яго вока,</p>
<p>І водзіць войска гэта</p>
<p>Бледная спірахета.</p>
<p>У доктара дрыжыкі,—</p>
<p>Зубамі ляскае;</p>
<p>Прапісаў нейкай жыжкі,</p>
<p>А сам з апаскаю</p>
<p>Дзёру за дзверы,</p>
<p>Сціснуўшы «дзякуй» у лапу.</p>
<p>Слабо вам, бактэрыі,</p>
<p>Дагнаць эскулапа!</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>