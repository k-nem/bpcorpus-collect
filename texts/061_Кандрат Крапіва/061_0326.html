<div class="container">
<div class="book-utils">
<div id="qrcode"></div>
<a href="/Ivan_Krylou/Zmiaja_i_Aviecka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Змяя і Авечка -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Змяя і Авечка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>          Змяя ляжала пад калодай,</p>
<p>          Ад злосці курчылася ўся:</p>
<p>          Няма ў яе другога пачуцця,</p>
<p>Так створана яна прыродай.</p>
<p>          А поблізу, ля пня,</p>
<p>Скакала там нявіннае Ягня.</p>
<p>Вось, выпаўзшы, Змяя яму ўвагнала джала,</p>
<p>          Аж у вачах Ягняці цёмна стала;</p>
<p>          У жылах кроў агнём гарыць.</p>
<p>«За што?» - ледзь здолела яно прагаварыць.</p>
<p>«Хто ведае? А можа, ты знарок скакала,</p>
<p>Каб раздушыць мяне? - шыпіць Змяя. -</p>
<p>Праз асцярогу так цябе караю я».</p>
<p>          «Ах, не!» - Ягня сказала</p>
<p>          І зараз жа сканала.</p>
<p> </p>
<p>У іншых сэрца створана ўжо так,</p>
<p>          Што ў ім любві няма ніяк.</p>
<p>Такі ўжо злой душы не перайначыць,</p>
<p>          І ў кожным ворага ён бачыць...</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>