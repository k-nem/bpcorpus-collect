<div class="container">
<div class="book-utils">
<div id="qrcode"></div>
<a href="/Kandrat_Krapiva/Na_Babrujskaj_sasy_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1944 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 272 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1944 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На Бабруйскай шашы -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>На Бабруйскай шашы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Імчыць наш газік. Па баках —</p>
<p>З крыжамі танкі, лом усякі,</p>
<p>І ўсцяж — павержаныя ўпрах</p>
<p>Былыя Гітлера ваякі.</p>
<p>Брыдуць жывыя стараной,</p>
<p>Дакладней — ледзь жывыя фрыцы.</p>
<p>А гэта што там за герой?</p>
<p>Арыйка, мабыць,— у спадніцы.</p>
<p>Не разбярэш адразу тут:</p>
<p>Адзета постаць недалужна:</p>
<p>— Што? Дзеўка?</p>
<p>— Найн. Штаны капут,</p>
<p>«Герой» нам адказаў паслушна.</p>
<p>Адзін з фашысцкіх бараноў —</p>
<p>Ён марыў пакарыць планету,</p>
<p>І вось пляцецца без штаноў</p>
<p>Плюгавы «заваёўнік свету».</p>
<p>Імчыць наш газік... Той жа лом,</p>
<p>І тыя ж трупы ўздоўж дарогі,</p>
<p>І фрыц, што сам ідзе ў палон,—</p>
<p>Адзнакі нашай перамогі.</p>
<p>«Дрыжыце ўсе, ён сілу льва займеў!» —</p>
<p>Крычалі халуі пра Гітлера-ваяку.</p>
<p>Мы ж, не пазнаўшы, што ён — леў,</p>
<p>Пабілі проста — як сабаку.</p>
<p> </p>
<p><i>1944</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>