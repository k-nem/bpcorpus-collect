<div class="container">
<div class="book-utils">
<div id="qrcode"></div>
<a href="/Ivan_Krylou/Sinica.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Сініца -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Сініца</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>          Сініца к мору падалася,</p>
<p>                   Яна клялася,</p>
<p>          Што мора выпаліць датла.</p>
<p>Аб гэтым чутка на ўвесь свет пайшла.</p>
<p>Сам цар марскі Нептун калоціцца ад страху;</p>
<p>          Ляцяць чароды птахаў,</p>
<p>Звяры з лясоў збягаюцца глядзець,</p>
<p>Як будзе акіян, ці горача, гарэць.</p>
<p>          І нават, кажуць, нейкія абжоры,</p>
<p>          Што сквапны на чужыя пірагі,</p>
<p>          Прыбеглі з лыжкамі на берагі,</p>
<p>Каб тлустай поліўкі пасёрбаць з мора,</p>
<p>          Якой чыноўных кручкатвораў</p>
<p>          Не частаваў купец другі.</p>
<p>Цікаўных шмат прыйшло, каб з цуда падзівіцца;</p>
<p>          Глядзіць на мора кожны, не змігне,</p>
<p>          Хто-небудзь толькі час-часом шапне:</p>
<p>«Вось закіпіць, вось хутка загарыцца!»</p>
<p>          Ды дзе там! - мора не гарыць.</p>
<p>Дык, можа, хоць кіпіць? І не кіпіць.</p>
<p>Сініца з сорамам назад ляціць:</p>
<p>          Дарэмна шуму нарабіла,</p>
<p>                   А мора і не запаліла.</p>
<p> </p>
<p>Нікога каб не крыўдзіць нам,</p>
<p>Я толькі пару слоў дадам:</p>
<p>          Пакуль не зробіш справы,</p>
<p>          Не распускай ты славы.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>