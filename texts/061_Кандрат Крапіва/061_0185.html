<div class="container">
<div class="book-utils">
<div id="qrcode"></div>
<a href="/Kandrat_Krapiva/Chto_tam_cuchajecca_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1931 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 133-135 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1931 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Хто там чухаецца? -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Хто там чухаецца?</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p><i>Да 2-й бальшавіцкай вясны</i></p>
</div>
<div class="CLEAR"></div>
<p> </p>
<p>Хто там чухаецца?</p>
<p>Хто заснуў?</p>
<p>Хто ў паперкі</p>
<p>задрэманым вокам</p>
<p>тыцкае?</p>
<p>Сустракайце вясну!</p>
<p>Прымайце вясну!</p>
<p>Я прыйшла —</p>
<p>напорная,</p>
<p>бальшавіцкая.</p>
<p> </p>
<p>Па-ўдарнаму працу</p>
<p>на плечы бяру,</p>
<p>Мінуты не страціўшы</p>
<p>марна:</p>
<p>З вёскі змываць</p>
<p>дакастрычніцкі бруд —</p>
<p>Задача мая ударная.</p>
<p>Вы</p>
<p>што ад новых</p>
<p>калгасных дзён</p>
<p>Абымшэлымі</p>
<p>адгароджаны межамі,</p>
<p>Хіба шлях вам</p>
<p>яшчэ не відзён,</p>
<p>Пратралёваны,</p>
<p>першымі аб’езджаны?</p>
<p> </p>
<p>Хіба вам яшчэ ўсё</p>
<p>мілей саха?</p>
<p>Хіба трактар яшчэ —</p>
<p>недарэчнаю цацкаю?</p>
<p>Хіба ўсё вы яшчэ —</p>
<p>хі-хі! ды ха-ха!</p>
<p>Пад агітацыю</p>
<p>завугольную, кулацкую?</p>
<p> </p>
<p>Хіба смачна было</p>
<p>за сошкай кульгаць?</p>
<p>Хлеб з мякінкай</p>
<p>у курнай халупіне?</p>
<p>Шлях ваш у заўтра —</p>
<p>цераз калгас,</p>
<p>Межы збуцвеюць хай,</p>
<p>трактарам палуплены.</p>
<p> </p>
<p>Хай на нас горы</p>
<p>паклёпаў нагорнуцца,</p>
<p>Хай кулаччо —</p>
<p>падкалоднымі гадамі,—</p>
<p>Мы па брахні іх —</p>
<p>спаборніцтвам!</p>
<p>Мы іх,</p>
<p>праклятых,—</p>
<p>брыгадамі!</p>
<p> </p>
<p>Хто чыкіляе</p>
<p>ганебна ў хвасце?</p>
<p>Аршаншчына?</p>
<p>Ці Мазыршчына?</p>
<p>Чым вы пасееце?</p>
<p>Што парасце?</p>
<p>На носе ж сяўба,</p>
<p>а насенне —</p>
<p>не чышчана.</p>
<p> </p>
<p>Заўтра</p>
<p>ў атаку</p>
<p>папаўзуць МТС</p>
<p>На поле</p>
<p>трактарнымі</p>
<p>калонамі.</p>
<p>А там?!</p>
<p>А вунь там?!</p>
<p>Я выношу пратэст!</p>
<p>Часткі машын</p>
<p>іржавеюць,</p>
<p>паломаны.</p>
<p> </p>
<p>Раўняйся</p>
<p>па лініі ўдарных брыгад</p>
<p>Хто спаборніцтвам</p>
<p>там не ахоплены?</p>
<p>Каб зацвілі</p>
<p>сотні тысяч га</p>
<p>Пад ільном</p>
<p>ды пад каноплямі.</p>
<p> </p>
<p>Годзе цягнуць</p>
<p>«Ані шум баравы»</p>
<p>Галасамі</p>
<p>нястройна-фальшывымі:</p>
<p>На семнаццаць працэнтаў</p>
<p>клін яравы</p>
<p>Павінен быць</p>
<p>сёлета</p>
<p>пашыраны!</p>
<p> </p>
<p>Годзе трымаць</p>
<p>на галодным пайку</p>
<p>Рагулю,</p>
<p>Падласую,</p>
<p>Гнедую:</p>
<p>Дарогу турнэпсу!</p>
<p>Прастор бураку!</p>
<p>Прычын аб’ектыўных</p>
<p>ніякіх</p>
<p>не ведаю.</p>
<p> </p>
<p>Дык хто ж там чухаецца?</p>
<p>Хто заснуў?</p>
<p>Хто ў паперкі</p>
<p>задрэманым вокам</p>
<p>тыцкае?</p>
<p>Ганьба таму,</p>
<p>хто прадрэмле вясну,</p>
<p>Мяне —</p>
<p>ударную,</p>
<p>бальшавіцкую!</p>
<p> </p>
<p><i>1931</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>