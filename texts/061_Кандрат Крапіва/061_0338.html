<div class="container">
<div class="book-utils">
<div id="qrcode"></div>
<a href="/Ivan_Krylou/Prychadzanin.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Прыхаджанін -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Прыхаджанін</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Такія людзі ёсць: у іхнім уяўленні</p>
<p>Найлепшы прыяцель і ёсць найбольшы геній,</p>
<p>          А іншы хто, як слаўна ні пішы,</p>
<p>          Не здолее крануць душы,</p>
<p>          Яму пахвал ад іх не дачакацца,</p>
<p>          І хараство яго адчуць яны баяцца.</p>
<p>          Такім, напэўна, я не дагаджу,</p>
<p>          Калі вось гэту быль ім раскажу.</p>
<p> </p>
<p>Раз у царкве свяшчэннік-красамоўнік</p>
<p>          (Ён быў Платона паслядоўнік)</p>
<p>Дабру і праўдзе навучаў людзей.</p>
<p>Ад мёду была казань саладзей,</p>
<p>І праўда чыстая, што ў ёй лунала,</p>
<p>          Нібы шнурочак залаты,</p>
<p>          Людскія душы узнімала</p>
<p>Над светам марнасці, слаты.</p>
<p>Вось пастыр скончыў павучанне.</p>
<p>          З душой, узнятай да нябёс,</p>
<p>          Стаяў натоўп расчулены ў маўчанні,</p>
<p>Не адчуваючы сваіх умільных слёз.</p>
<p>          Калі ж з царквы ішлі дадому,</p>
<p>                   «Які цудоўны дар! -</p>
<p>Сказаў адзін слухач другому. -</p>
<p>          Як вабіць ён душу народу!</p>
<p>          Якая асалода мар!</p>
<p>Ну, а ў цябе, сусед, трывалая прырода,</p>
<p>          Што на вачах слязінкі не відаць?</p>
<p>Ці сэнсу ты не разгадаў?» - «Ну як не разгадаць!</p>
<p>          Але які мне сэнс рыдаць?</p>
<p>                   Я ж не тутэйшага прыходу».</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>