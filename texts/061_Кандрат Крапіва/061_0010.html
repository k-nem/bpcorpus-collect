<div class="container">
<div class="book-utils">
<div id="qrcode"></div>
<a href="/Kandrat_Krapiva/Ab_bury_i_nacisku_Da_litaraturnych_sprecak_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1923 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 96 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1923 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Аб «буры і націску» (Да літаратурных спрэчак) -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Аб «буры і націску» (Да літаратурных спрэчак)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Адзін аж лезе, здэцца, з скуры,</p>
<p>Даводзячы патрэбнасць «буры»</p>
<p>І «націску» ў літаратуры;</p>
<p>Другі баіцца, мусіць, буры:</p>
<p>Даводзіць ён, што лепей крышку</p>
<p>Было б сядзець нам у зацішку;</p>
<p>А трэці проста пустазвоніць —</p>
<p>Ні нападае, ні бароніць.</p>
<p>Узнялі толькі завіруху,—</p>
<p>Тым часам справа ўсё без руху.</p>
<p>Браткі! ці весці гэту спрэчку,</p>
<p>Ці сыпаць вам муку у рэчку,</p>
<p>Як у няведамай старонцы</p>
<p>Калісь рабілі пашахонцы,—</p>
<p>Карысць, бадай-што, тут адна:</p>
<p>Не будзем мець мы талакна.</p>
<p>Чым весці спрэчку гэту дурна,</p>
<p>Было б, па-мойму, лепей крыху</p>
<p>За працу ўзяцца — хто паціху,</p>
<p>А хто няхай бы сабе й бурна.</p>
<p> </p>
<p><i>1923</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>