<div class="container">
<div class="book-utils">
<div id="qrcode"></div>
<a href="/Kandrat_Krapiva/Kali_u_kramie_josc_niastaca_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 114 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1925 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Калі ў краме ёсць нястача... -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Калі ў краме ёсць нястача...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі ў краме ёсць нястача,</p>
<p>Дык «усушка» там, няйначай,</p>
<p>Ці «утруска», ці мо «мышы» —</p>
<p>Так заўсёды ў актах піша.</p>
<p>На «усушку» ўсе зладзеі</p>
<p>Ускладаюць шмат надзеі:</p>
<p>Дзе «усушка» ды «утруска»,</p>
<p>Дык там выпіўка й закуска,</p>
<p>А дзе псута ад мышэй —</p>
<p>Падымай, браток, вышэй!</p>
<p>Толькі ўмей складаць ты акты,</p>
<p>Каб пасведчыць тыя факты.</p>
<p>У закупшчыка Антося</p>
<p>Вунь жалеза «увасхлося»</p>
<p>Кіло тысячу ды з гакам,</p>
<p>І Антось па ім не плакаў.</p>
<p>За прылаўкам у Матруны</p>
<p>Шмат «утрэслася» картуны,</p>
<p>Метраў сорак, можа, й болей,</p>
<p>Адным словам — ёй даволі.</p>
<p>У загадчыцы Антолі</p>
<p>«Мышы» з’елі скрыню солі,</p>
<p>А пасля яшчэ, заразы,</p>
<p>Бочку выжлукталі газы;</p>
<p>Весялей Антоля ходзіць,</p>
<p>І мышам яно не шкодзіць.</p>
<p>Так двухногія з рукамі</p>
<p>Тыя «мышы» з «пацукамі»</p>
<p>І псуюць сабе патрошку...</p>
<p>Трэба, трэба на іх «кошку».</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>