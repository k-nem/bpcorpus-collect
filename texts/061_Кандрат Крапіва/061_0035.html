<div class="container">
<div class="book-utils">
<div id="qrcode"></div>
<a href="/Kandrat_Krapiva/Vos_takija_daktary_vymuc_dusu_biez_pary_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1923 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 65 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1923 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Вось такія дактары вымуць душу без пары -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Вось такія дактары вымуць душу без пары</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p><i>На газетную заметку</i></p>
</div>
<div class="CLEAR"></div>
<p> </p>
<p>Не за сінімі марамі,</p>
<p>Блізка тут, не за гарамі,</p>
<p>Нехта з нашага жыхарства</p>
<p>Недзе шмат папаў лякарства</p>
<p>(Кажуць, цэлую павозку)</p>
<p>Ды давай лячыць ім вёску.</p>
<p>І «ачуньваюць», ёсць слухі,</p>
<p>Людзі хворыя, як мухі.</p>
<p>Дзядзьку хворага Сцяпана</p>
<p>Пасадзіў ён раз у ванну,</p>
<p>Паглядзеў і... што такое?</p>
<p>Ўсё зняло, нібы рукою,</p>
<p>Нават скуру, нават мяса...</p>
<p>Далей лечыць ён тым часам.</p>
<p>Вось другому дзядзьку Янку</p>
<p>Ён навёў лякарства шклянку;</p>
<p>Выпіў Янка — й фур за браму:</p>
<p>Зразу к праайцу Абраму</p>
<p>У нябеснае ён царства,—</p>
<p>Надта добрае лякарства!</p>
<p>Гэты доктар мацналобы</p>
<p>Ад жыцця і ад хваробы</p>
<p>Адратоўвае нямала;</p>
<p>Трэба, мусіць, трыбуналу</p>
<p>Прапісаць яму «мікстуру» —</p>
<p>Хай людзей не морыць здуру.</p>
<p> </p>
<p><i>1923</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>