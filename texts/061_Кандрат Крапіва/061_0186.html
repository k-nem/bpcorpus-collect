<div class="container">
<div class="book-utils">
<div id="qrcode"></div>
<a href="/Kandrat_Krapiva/Ciotkam_navuka_Z_vielikodnych_zdarenniau_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1924 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 19-20 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1924 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Цёткам навука (З велікодных здарэнняў) -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Цёткам навука (З велікодных здарэнняў)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вось пакута, дык пакута!</p>
<p>Стогне, енчыць цётка Ўлюта,</p>
<p>Ўжо канае вот-вот-вот —</p>
<p>Так схапіў яе жывот,</p>
<p>Аж не знойдзе сабе месца...</p>
<p>Заўжды так, як хто аб’есца,</p>
<p>Вось і Ўлюце надта крута:</p>
<p>Сем нядзель пасціла Ўлюта,</p>
<p>На вялікдзень з галадухі,</p>
<p>Пасля бульбы й саладухі,</p>
<p>Цётка Ўлюта як прысела,</p>
<p>Дык паўшынкі зразу з’ела;</p>
<p>Не дала пасля за мясам</p>
<p>Яна ганьбы і кілбасам;</p>
<p>Гэтаксама й пірагу,</p>
<p>Гэтаксама й тварагу,</p>
<p>Гэтаксама й парасяці...</p>
<p>Ды ўсяму, што было ў хаце,</p>
<p>Яна ганьбы не давала,</p>
<p>Дык затое ж ледзь устала,</p>
<p>А праз нейкі час патом</p>
<p>Стала енчыць жыватом.</p>
<p>Як падверне ёй пад грудзі,</p>
<p>«Гвалт! — крычыць.— Ратуйце, людзі!</p>
<p>Ох, саколік! Ох, Андрэй!</p>
<p>Па Агату йдзі скарэй!»</p>
<p>Пакуль той прывёў шаптуху,</p>
<p>Дык Улюта ўжо й без духу.</p>
<p>От, браткі, была ёй мука!</p>
<p>Гэта, цёткі, вам навука.</p>
<p> </p>
<p><i>1924</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>