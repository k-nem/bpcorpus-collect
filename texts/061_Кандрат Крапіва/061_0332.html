<div class="container">
<div class="book-utils">
<div id="qrcode"></div>
<a href="/Ivan_Krylou/Mucha_i_Pcala.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Муха і Пчала -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Муха і Пчала</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вясной у садзіку пры лёгкім вецярку</p>
<p>                   На тоненькім сучку</p>
<p>                   Сядзела, гойдалася Муха.</p>
<p>          Убачыла Пчалу вяртуха:</p>
<p>«Ну што табе з таго, - сказала той яна, -</p>
<p>Што ў працы кожны дзень ты з ранку да цямна?</p>
<p>Каб гэтак мне, за суткі б я сканала.</p>
<p>                   Рэч іншая, маё</p>
<p>          Зусім жа райскае жыццё,</p>
<p>          Жыву і клопату мне мала,</p>
<p>          У госці лётаю к панам:</p>
<p>Усе яны мне ў горадзе знаёмы,</p>
<p>          Багаты кожны дом вядомы.</p>
<p>Каб ты пабачыла, як я балюю там!</p>
<p>          Вяселле дзе ці імяніны, -</p>
<p>          Я першая ўжо тут як тут</p>
<p>          І ем з фарфоравых багатых блюд,</p>
<p>І з хрусталя салодкія п'ю віны,</p>
<p>          І розныя прысмакі найчасцей</p>
<p>                   Раней каштую за гасцей;</p>
<p>Прыгожасць любячы бязмежна,</p>
<p>Вакол красунь люблю лятаць,</p>
<p>                   Саджуся ў іх адпачываць</p>
<p>На шчочцы ці на шыйцы беласнежнай».</p>
<p>«Я гэта ведаю, - адказвае Пчала, -</p>
<p>Ды чутка да мяне дайшла,</p>
<p>Што ўсюды ты - прычына скрухі,</p>
<p>Што ўсе аж моршчацца ад Мухі,</p>
<p>          Такую нават чула рэч,</p>
<p>          Што ўсюды гоняць цябе прэч».</p>
<p>«Ах, гоняць! Што ж такое?</p>
<p>Прагоняць праз акно, дык я ўлячу ў другое».</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>