<div class="container">
<div class="book-utils">
<div id="qrcode"></div>
<a href="/Kandrat_Krapiva/Kamsamolskija_prypieuki_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1923 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 61 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1923 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Камсамольскія прыпеўкі -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Камсамольскія прыпеўкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нас не любяць, нас баяцца</p>
<p>Поп кудлаты і кулак,</p>
<p>Бо рашыў за працу ўзяцца</p>
<p>Камсамольскі маладняк.</p>
<p> </p>
<p>Сцёпка некалі на пана</p>
<p>Працаваў, як чорны вол,</p>
<p>А сягоння сын Сцяпана</p>
<p>Запісаўся ў камсамол.</p>
<p> </p>
<p>Ох вы, хлопцы-камсамольцы,</p>
<p>З камсамольскага сяла,</p>
<p>Я, вясковая дзяўчына,</p>
<p>Павучыцца к вам прыйшла.</p>
<p> </p>
<p>Калі ласка! Калі ласка!</p>
<p>Тут заўсёды месца ёсць,—</p>
<p>Не саромейся ж, Параска,</p>
<p>Ты для нас — жаданы госць.</p>
<p> </p>
<p>Ох, я богу не малюся,</p>
<p>Не малюся і Хрысту,</p>
<p>Я нікога не баюся —</p>
<p>Камсамолкаю расту.</p>
<p> </p>
<p>Камсамолачка Дарота!</p>
<p>Пойдзем разам ваяваць,—</p>
<p>Буду біць я з кулямёта,</p>
<p>Ты — патроны падаваць.</p>
<p> </p>
<p>Хто супроць нас? Прэч з дарогі!</p>
<p>Бачыш нашу грамаду?</p>
<p>Мы саб’ём і чорту рогі,</p>
<p>Богу вырвем бараду.</p>
<p> </p>
<p>Па планеце пройдзем бурай,</p>
<p>Марксаў помнячы завет,—</p>
<p>Свет стары ушчэнт разбурым</p>
<p>І збудуем новы свет.</p>
<p> </p>
<p><i>1923</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>