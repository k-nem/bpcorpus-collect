<div class="container">
<div class="book-utils">
<div id="qrcode"></div>
<a href="/Kandrat_Krapiva/Uhodniki-maucalniki_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1926 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 209-210 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Угоднікі-маўчальнікі -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Угоднікі-маўчальнікі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>Хоць я на іх не маю вока</p>
<p>І знацца з імі не хачу,</p>
<p>Аднак жа байку прысвячу</p>
<p>Угоднікам і абібокам.</p>
<p>Вы байку гэту чулі, можа,</p>
<p>А можа, й не.</p>
<p>Калісьці ў нашай старане</p>
<p>Ды жыў Угоднік божы.</p>
<p>Каб на зямлі не награшыць</p>
<p>І бліжай быць да бога,</p>
<p>Угоднік так павінен быў рашыць:</p>
<p>Нічога не рабіць, не гаварыць нічога,</p>
<p>Не думаць нават, толькі спаць.</p>
<p>І вось гадоў мо сорак пяць</p>
<p>Так на адным праспаў ён месцы.</p>
<p>Як прынясуць, бывала, есці,</p>
<p>Дык набярэцца моўчыкам ды зноў на бок.</p>
<p>Калі ж памёр вялікі абібок,</p>
<p>Святы Угоднік Лотра,—</p>
<p>Рай адчыніў яму сам Пётра.</p>
<p> </p>
<p>Яшчэ б тут можна байкаю пацешыць,</p>
<p>Ды не хачу трывожыць «праведнікаў» сноў я.</p>
<p>Не буду — спіце на здароўе!</p>
<p>«Хто спіць, дык той не грэшыць».</p>
<p>Заслуга ў нас, аднак, не ў тым,</p>
<p>Каб быць маўчальнікам святым</p>
<p>І гнісці ў абывацельскім «раю»,</p>
<p>Іначай кажучы, ў балоце,</p>
<p>А ў тым, каб з лепшымі ісці ў страю,</p>
<p>Гарэць-змагацца на рабоце.</p>
<p> </p>
<p><i>1926</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>