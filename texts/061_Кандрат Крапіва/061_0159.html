<div class="container">
<div class="book-utils">
<div id="qrcode"></div>
<a href="/Kandrat_Krapiva/Svajaustvo_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1927 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 215-216 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1927 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Сваяўство -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Сваяўство</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>Для сябра ці для сваяка</p>
<p>І на вярбе растуць, часамі, бэры,</p>
<p>І па вядру казёл дае, бывае, малака.</p>
<p>Хто гэтаму не даў бы веры,</p>
<p>Дык факты тут яго пераканаюць скора.</p>
<p>Нядаўна нек, учора ці заўчора,</p>
<p>Я чуў — Свіння Казла хваліла,</p>
<p>Уславіла падрад разоў са сто.</p>
<p>Хваліла, ды не ў гэтым сіла,</p>
<p>А справа ў тым — за што?</p>
<p>Яна Цялят сабрала чараду</p>
<p>І пачала:</p>
<p>— Вы знаеце,— пытаецца,— Казла —</p>
<p>Такую бараду</p>
<p>З развілінамі рог?</p>
<p>Ах, што за працаўнік! Ах, што за маладзец!</p>
<p>Ох, ох! Рох, рох!</p>
<p>Працуе ён не то што за Вала —</p>
<p>За трох!</p>
<p>Спытайцеся сабе ў авец...</p>
<p>Ці верыце яшчэ вы, мілыя мае?</p>
<p>Ён нават малака дае.</p>
<p>Цяляты тут Свінні ў адказ:</p>
<p>— А не дуры ты, цёця, нас!</p>
<p>Казлова малако сама еш на здароўе,</p>
<p>А нам ляпей кароўе.</p>
<p>А што ён працаўнік, і гэтакі й такі,</p>
<p>Дык ясна тут, як двойчы два:</p>
<p>Вы з ім, здаецца ж, сваякі —</p>
<p>Жывёлы з аднаго хлява.</p>
<p> </p>
<p><i>1927</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>