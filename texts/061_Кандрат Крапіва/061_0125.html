<div class="container">
<div class="book-utils">
<div id="qrcode"></div>
<a href="/Kandrat_Krapiva/Nauzdahon_za_modaju_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1971 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 291 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Наўздагон за модаю -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Наўздагон за модаю</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нехта кажа, што я ў цэлым</p>
<p>Устарэў душой і целам:</p>
<p>Не прыстаў мне модны стыль,</p>
<p>І пара мяне ў утыль.</p>
<p> </p>
<p>Хто ж дыктуе стыль той модны?</p>
<p>Ну вядома — «свет свабодны».</p>
<p>Хто не хіліцца да мод,</p>
<p>Той як быццам ідыёт.</p>
<p> </p>
<p>Што ж рабіць мне — «ідыёту»?</p>
<p>Трэба брацца за работу,</p>
<p>Каб ніхто не мог пакпіць.</p>
<p>І работа ўжо кіпіць.</p>
<p> </p>
<p>Каб трымаць на ўзроўні марку,</p>
<p>Грыву адпусціў на карку</p>
<p>Я з апошніх валасоў</p>
<p>На тарзанаўскі фасон.</p>
<p> </p>
<p>Каб адсталым не памерці,</p>
<p>І ў мастацтве на тры чвэрці</p>
<p>Скінуў я стары свой груз,—</p>
<p>Памяняў на новы густ.</p>
<p> </p>
<p>Што мне Моцарты і Глінкі!</p>
<p>Я не бачу ў іх жывінкі</p>
<p>І аддаў бы ўсіх зараз</p>
<p>За адзін сучасны джаз.</p>
<p> </p>
<p>Як прыйшлося да гаворкі,</p>
<p>Дык і Горкі мне — не Горкі,</p>
<p>І праслаўлены Талстой</p>
<p>Леў зусім ужо не той.</p>
<p> </p>
<p>Я засунуў іх пад лаўку</p>
<p>І чытаю толькі Кафку,</p>
<p>А часцей яшчэ Камю,</p>
<p>Што падобны на Кюзьмю.</p>
<p> </p>
<p>Для хутчэйшага прагрэсу</p>
<p>Ўзяўся я за антып’есу</p>
<p>І рубаю з-за пляча</p>
<p>Твор для антыгледача.</p>
<p> </p>
<p><i>1971</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>