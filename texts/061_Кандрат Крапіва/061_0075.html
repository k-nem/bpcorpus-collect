<div class="container">
<div class="book-utils">
<div id="qrcode"></div>
<a href="/Kandrat_Krapiva/Zajava_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 189 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Заява -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Заява</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>Другі, бывае, дабрадзей,</p>
<p>Пашану страціўшы ў людзей,</p>
<p>На тым часамі спаганяе,</p>
<p>Што прозвішча мяняе.</p>
<p>Не помню месяца і дня,</p>
<p>Нядаўна нек адна свіння</p>
<p>Свайму там старшыні ці «заву»</p>
<p>Так накрамзоліла заяву:</p>
<p> </p>
<p>«Ад грамадзянкі вёскі Свінюхі,</p>
<p>Хляўцоўскае акругі,</p>
<p>Што перанесла здзекі пугі,</p>
<p>Як панаваў пастух Трахім,</p>
<p>Ад аблавухае свінні Каравай</p>
<p> </p>
<p>Заява</p>
<p> </p>
<p>Я, прылажыўшы ніжэй капыты,</p>
<p>Заяўляю аб тым,</p>
<p>Што з усёю сваёю раднёю</p>
<p>Не хачу болей звацца Свіннёю.</p>
<p>Бо «свіння» і за лаянку часта ўжываецца,</p>
<p>А мне гэта не падабаецца.</p>
<p>Вось і прашу даць імя мне новае,</p>
<p>Падмацаваўшы яго пастановаю,</p>
<p>Каб не кожны хам</p>
<p>Калоў вочы нам:</p>
<p>І каб спагнаць заўсёды мела права я,</p>
<p>Калі асмеліцца абразіць хто».</p>
<p>І распісалася пярэднім правым капытом:</p>
<p>«Свіння Каравая».</p>
<p> </p>
<p>А старшыня той розум меў:</p>
<p>— Завіся,— кажа,— ты хоць — леў,</p>
<p>Аднак жа, як свінню ні кліч,</p>
<p>Яе заўсёды выдасць лыч!</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>