<div class="container">
<div class="book-utils">
<div id="qrcode"></div>
<a href="/Kandrat_Krapiva/Hrysca_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1922 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 47-48 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1922 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Грышча -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Грышча</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нешта сёння у Агаты</p>
<p>Лямпа весела гарыць,</p>
<p>А людзей дык поўна хата,—</p>
<p>Так як дзверы зачыніць.</p>
<p> </p>
<p>У яе, бач, грышча сёння,</p>
<p>Дык сышлася вёска ўся;</p>
<p>Сцёпка ціскае гармонік,</p>
<p>Той пішчыць, як парася.</p>
<p> </p>
<p>А пад піск той сярод хаты</p>
<p>Дык аж стогнуць, бы аруць,</p>
<p>Скачуць хлопцы і дзяўчаты —</p>
<p>Вобуй бацькаўскі дзяруць;</p>
<p> </p>
<p>Аж сапуць, абліты потам,</p>
<p>Як улетку ў сенакос;</p>
<p>Як каторы тупне ботам —</p>
<p>Здэцца, зломіцца памост.</p>
<p> </p>
<p>Як ідзе ж Паўлінін Тодар,</p>
<p>Дык аж дзівяцца ўжо ўсе.</p>
<p>Да работы, здэцца, лодар,</p>
<p>Тут як чорт яго нясе.</p>
<p> </p>
<p>А вакол стаяць дзяўчаты,</p>
<p>Шмат хлапцоў, мужчын, кабет</p>
<p>Тут сынок, ды тут і тата,</p>
<p>Тут і ўнучак, тут і дзед.</p>
<p> </p>
<p>Між вялікіх лазяць дзеці,</p>
<p>Так як мышы між снапоў,</p>
<p>Ім вядома ўсё на свеце,</p>
<p>Хто што робіць з дзецюкоў:</p>
<p> </p>
<p>Дзе дзяўчыну хто абніме,</p>
<p>Пацалуе ці ўшчыкне —</p>
<p>Не схаваешся за імі</p>
<p>Ты ні ў сенцах, ні ў гумне.</p>
<p> </p>
<p>Гоман, крык стаіць вялікі,</p>
<p>Смех дзяўчат і дзецюкоў,</p>
<p>Часам лаянка і дзікі</p>
<p>Град адборных мацюкоў.</p>
<p> </p>
<p>Бела-сіні, надта горкі</p>
<p>Лезе ў вочы, есць да слёз,</p>
<p>Душыць горла дым махоркі,</p>
<p>Самагон зрывае нос.</p>
<p> </p>
<p>Вось — забава для вялікіх,</p>
<p>Вось — навука для малых:</p>
<p>Ў самагонцы, скоках дзікіх,</p>
<p>Ў мацюках заместа кніг.</p>
<p> </p>
<p><i>1922</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>