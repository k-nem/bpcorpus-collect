<div class="container">
<div class="book-utils">
<div id="qrcode"></div>
<a href="/Kandrat_Krapiva/Chleb_i_vata_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1932 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 241-242 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Хлеб і «вата» -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Хлеб і «вата»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>«...іжа ясі на небясі,</p>
<p>Хлеб наш насушны схавай нам днесь».</p>
<p>— Дзядзька, можа здасі?</p>
<p>— Таварыш, дальбог жа, ўвесь.</p>
<p>(У «дзядзькі» наўмысле плаксівая міна.)</p>
<p>Паверыш, ну хоць бы асміна!</p>
<p>Сам патурбуйся, прайдзі да свірна.</p>
<p> </p>
<p>Свіран, вядома, даўно пусты,</p>
<p>Збожжа, вядома, пайшло ў кусты.</p>
<p>Ды ўрэшце «таварыш» настроены мірна:</p>
<p>Ласку баіцца страціць навек,</p>
<p>Да «дзядзькі» плаксівага повен спагады:</p>
<p>«Што ні кажы ты, а і ён — чалавек,</p>
<p>Хоць і «цвёрдазады».</p>
<p>Мяккі «таварыш», проста як вата,</p>
<p>Хоць куды хочаш яго запіхай.</p>
<p>Развітваецца вінавата:</p>
<p>«Неяк жа будзе... няхай...</p>
<p>Як з яго возьмеш, калі ж ён божыцца?»</p>
<p> </p>
<p>Падаўся «таварыш» па гладкай дарожачцы,</p>
<p>І хрысціць кулак мазгаўню цвёрдалобую:</p>
<p>«Ну, адкаснулася нячыстая сіла.</p>
<p>Дзякаваць богу! Мяйца і сына...</p>
<p>Хлеба яму... а трасцы з хваробаю!»</p>
<p> </p>
<p>Лагодны «таварыш», быццам на шпацыры,</p>
<p>А ўслед яму — шротам кулацкія пацеры,</p>
<p>А ўслед яму шчэрыцца жоўты ікол.</p>
<p>Запісвай, «таварыш», сабе ў пратакол</p>
<p>Словы цягучыя з шэрае ваты:</p>
<p>«Захады ўсе прыняты».</p>
<p> </p>
<p>Нам гэта «вата» абходзіцца дорага!</p>
<p>Яна ад удараў захоўвае ворага;</p>
<p>Яна прыкрывае пудоў мільёны</p>
<p>І хлеба, і мяса, і лёну,</p>
<p>Заўсёды гатова прыгрэць сваяка,—</p>
<p>Люба і куму, і брату, і свату</p>
<p>Стуліцца за гэтую «вату».</p>
<p>Ды нешта ж пра «вату» сказаў ЦК?</p>
<p> </p>
<p>У бойцы за справу сацыялізма</p>
<p>Ударце па ваце апартунізма,</p>
<p>Каб аж ушчэнт расхвастаць,</p>
<p>Каб востраю зброяй працяць навылёт,</p>
<p>Каб аж норку пад ватай дастаць,</p>
<p>Дзе рыецца сёння кулацкі крот!</p>
<p> </p>
<p><i>1932</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>