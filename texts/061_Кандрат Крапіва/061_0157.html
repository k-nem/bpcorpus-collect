<div class="container">
<div class="book-utils">
<div id="qrcode"></div>
<a href="/Kandrat_Krapiva/Samahonacka_Pjanaja_hutarka_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1922 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 33-34 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1922 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Самагоначка (П'яная гутарка) -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Самагоначка (П'яная гутарка)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як цябе калі я ўбачу,</p>
<p>Самагоначка мая,</p>
<p>Дык чуць з радасці не плачу...</p>
<p>Дай жа цмокну цябе я.</p>
<p>Эх! Прыемна ты сабою,</p>
<p>Мне ўжо вельмі ж па нутру,—</p>
<p>Разлучуся я з табою,</p>
<p>Хіба толькі як памру.</p>
<p>Ад падатку ўсю астачу</p>
<p>Прынясу, аддам табе...</p>
<p>Што? Не еўшы дзеці плачуць?</p>
<p>Ну дык што ж — няхай сабе.</p>
<p>Як паддам сабе ахвоты,</p>
<p>Дык я ўсё аддаць гатоў —</p>
<p>Шапку, вопратку і боты...</p>
<p>Дай жа цмокнемся мы зноў.</p>
<p>Твая матка, як бывала,</p>
<p>За Міколаў яшчэ час,</p>
<p>Без апаскі ўсіх прымала,—</p>
<p>Ты ж не гэтакая ў нас,</p>
<p>Але, здэцца, і з табою</p>
<p>Можна справу распачаць,—</p>
<p>Я вячэрняю парою</p>
<p>Цябе буду сустракаць.</p>
<p>Што? Смяяцца будуць людзі?</p>
<p>Нам на гэта напляваць.</p>
<p>А мо жонка грызці будзе?</p>
<p>Дык патрапім і суняць:</p>
<p>Як адбатажу вяроўкай,</p>
<p>Ўзяўшы голаву між ног,—</p>
<p>Зразу стане мякчэй шоўку...</p>
<p>Я ж як злосны — не дай бог.</p>
<p>Не пужайся ж, дай мне губкі</p>
<p>Пацалую яшчэ раз:</p>
<p>Ўспамянём жа сёння, любка,</p>
<p>Мы з табою былы час!</p>
<p> </p>
<p><i>1922</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>