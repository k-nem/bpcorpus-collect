<div class="container">
<div class="book-utils">
<div id="qrcode"></div>
<a href="/Kandrat_Krapiva/Dzied_i_Baba_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 169-170 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Дзед і Баба -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Дзед і Баба</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>Ехаў Дзедка на кірмаш,</p>
<p>З ім на возе — Баба.</p>
<p>Конік з выгляду — дарма,</p>
<p>Ды цягнуў ён слаба:</p>
<p> </p>
<p>Меў не болей двух гадоў,</p>
<p>Як суседзі кажуць.</p>
<p>Баба ж тая — сем пудоў,</p>
<p>Сама меней, важыць.</p>
<p> </p>
<p>Пад узгорак або ў гразь —</p>
<p>Конь насілу возьме.</p>
<p>Стала Баба памагаць...</p>
<p>Седзячы на возе.</p>
<p> </p>
<p>Што ж, каню другі гадок.</p>
<p>Дык яна — за білы</p>
<p>Ды нагамі ў перадок</p>
<p>Пхне, як мае сілы.</p>
<p> </p>
<p>— Кінь, дурная, бо зганю! —</p>
<p>Дзед тут Бабе кажа.—</p>
<p>Ты паможаш так каню,</p>
<p>Як хваробе кашаль.</p>
<p> </p>
<p>— Ах ты, ёлупень стары! —</p>
<p>Баба Дзеда лае.—</p>
<p>Стой жа тут, хоць ты згары!</p>
<p>Мне бяда малая.</p>
<p> </p>
<p>Потым — гоп яна з калёс,</p>
<p>Села ля дарогі,</p>
<p>А каня як чорт панёс,—</p>
<p>Дзе ўзяліся й ногі!</p>
<p> </p>
<p>Ва ўстановах часам ёсць</p>
<p>Вось такія ж «бабы»:</p>
<p>Здэцца, й робяць яны штось,</p>
<p>Але справы — слабы.</p>
<p> </p>
<p>Ды такая не ўцячэ!</p>
<p>Скажам ёй нарэшце:</p>
<p>— Мо без вас было б лягчэй?</p>
<p>Паспрабуйце злезці!</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>