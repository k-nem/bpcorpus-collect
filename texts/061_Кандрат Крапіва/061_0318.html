<div class="container">
<div class="book-utils">
<div id="qrcode"></div>
<a href="/Ivan_Krylou/Vialmoza_i_Filosaf.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Вяльможа і Філосаф -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Вяльможа і Філосаф</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вяльможа з Мудрацом аднойчы размаўляў</p>
<p>                   Пра сутнасць розных спраў.</p>
<p>«Скажы мне, - ён спытаў, - ты свет даволі знаеш</p>
<p>І ў сэрцах у людзей чытаеш:</p>
<p>                   Чаму, што б мы ні пачалі,</p>
<p>Суды або суполкі там вучоных завялі,</p>
<p>                   Яшчэ не ўспееш аглянуцца,</p>
<p>          А невукі даўно там труцца?</p>
<p>          Няўжо ад іх ратунку нам няма?»</p>
<p>Мудрэц яму: «Ну, гэта вы дарма.</p>
<p>З суполкамі вось тое ж (кажучы між намі),</p>
<p>                   Што і з драўлянымі дамамі».</p>
<p>«Як так?» - «Ды так. Я дом свой скончыў днямі:</p>
<p>                   Яшчэ не перабраўся сам,</p>
<p>                   А цвыркуны даўно ўжо там».</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>