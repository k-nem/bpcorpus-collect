<div class="container">
<div class="book-utils">
<div id="qrcode"></div>
<a href="/Kandrat_Krapiva/Balada_pra_Jautucha_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1963 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 282-283 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1963 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/балада -->
<!-- HEADER_FIELD Title: Балада пра Яўтуха -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Балада пра Яўтуха</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Быў хлопчык як хлопчык —</p>
<p>Гуляў сабе, рос,</p>
<p>Не думаў да часу</p>
<p>Пра будучы лёс,</p>
<p>Меў шмат закадычных</p>
<p>Адданых сяброў,</p>
<p>Гусей з імі пасвіў</p>
<p>І нават кароў,</p>
<p>І розум ён чэрпаў</p>
<p>З адных з імі кніг,</p>
<p>Але Яўтушок быў</p>
<p>Спрытнейшы за іх:</p>
<p>Умеў нацянькі ён</p>
<p>Да мэты ісці —</p>
<p>Пачаў вызначацца,</p>
<p>Пачаў ён расці.</p>
<p>Начальнікам хутка</p>
<p>Зрабіўся Яўтух,</p>
<p>І дружбы хлапечай</p>
<p>Агеньчык патух.</p>
<p>Сябры працавалі,</p>
<p>А ён усё рос,</p>
<p>І стаў задзірацца</p>
<p>Ўгару яго нос:</p>
<p>Ад велічы ўласнай</p>
<p>Праз год ці праз два</p>
<p>Аж стала кружыцца</p>
<p>Ў яго галава.</p>
<p>Не бачыў зямлі ён,</p>
<p>Не бачыў людзей,</p>
<p>Як быццам сурочыў</p>
<p>Яго ліхадзей.</p>
<p>І помы, і намы</p>
<p>Яму па чарзе</p>
<p>Дакладвалі, што там</p>
<p>Такое ўнізе.</p>
<p>На подпірках так ён</p>
<p>Хадзіў па зямлі,</p>
<p>На ёй жа ухабы</p>
<p>І ямы былі.</p>
<p>Аднойчы няўдалы</p>
<p>Някемлівы нам</p>
<p>Не ўспеў папярэдзіць</p>
<p>Ад здрадніцкіх ям,</p>
<p>І плюхнуўся ў яму</p>
<p>Знянацку Яўтух...</p>
<p>І гэта вялікі,</p>
<p>Вялікі быў плюх.</p>
<p> </p>
<p><i>1963</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>