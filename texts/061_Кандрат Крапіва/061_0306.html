<div class="container">
<div class="book-utils">
<div id="qrcode"></div>
<a href="/Ivan_Krylou/Arol_i_Kury.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Арол і Куры -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Арол і Куры</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>          Арол, любуючыся ранкам,</p>
<p>          У высі воблачнай лятаў</p>
<p>                   І там гуляў,</p>
<p>          Дзе нараджаецца маланка.</p>
<p>Спусціўшыся на ніз хвілінку пасядзець,</p>
<p>          Цар-птушка села па павець.</p>
<p>Хоць гэта для Арла як быццам і занізка,</p>
<p>Ды норавы цароў не нам распазнаваць:</p>
<p>          Ці, можа, ён хацеў павець ушанаваць,</p>
<p>Ці мо не меў на чым адпачываць -</p>
<p>          Ні дуба, ні скалы не бачыў блізка,</p>
<p>Не ведаю, што ён у думках меў,</p>
<p>                            Але хвілінку пасядзеў</p>
<p>          І на суседнюю павець пераляцеў.</p>
<p>Квахтуха з гэтага не можа надзівіцца</p>
<p>          І так дудукае з сваёй кумой:</p>
<p>          «За што Арлы ў пашане у такой?</p>
<p>          Няўжо за лёт? Дальбог, сястрыца,</p>
<p>                   Як моцна захачу,</p>
<p>З павеці на павець і я пералячу.</p>
<p>          Мы па сваёй дурной натуры</p>
<p>Лічылі, што яны за нас вышэй,</p>
<p>          А ў іх не больш ні ног і ні вачэй,</p>
<p>                   Ды і лятаюць не ямчэй,</p>
<p>                   А так жа нізка, як і куры».</p>
<p>«Яно-то так, ды не зусім, -</p>
<p>Арол з пагардай кінуў ім, -</p>
<p>Арлам трапляецца ніжэй курэй спускацца,</p>
<p>Але курам да хмар ніколі не падняцца».</p>
<p> </p>
<p>          Калі аб талентах бярэшся меркаваць,</p>
<p>Іх слабасці лічыць - не траць дарэмна працы:</p>
<p>Умей на ўзровень талентаў узняцца,</p>
<p>          Каб хараство іх разбіраць.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>