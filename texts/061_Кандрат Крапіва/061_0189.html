<div class="container">
<div class="book-utils">
<div id="qrcode"></div>
<a href="/Kandrat_Krapiva/Ci_ja_nad_jaslami_sumuju_Konskaja_elehija_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1929 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 127-128 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1930 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ці я над яслямі сумую (Конская элегія) -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Ці я над яслямі сумую (Конская элегія)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Дзякуючы кулацкай агітацыі і галавацяпству некаторых устаноў за адзін снежань месяц 1928 г. па БССР зарэзана 35 000 коней.</p>
<p>З газет</p>
</div>
<div class="CLEAR"></div>
<p> </p>
<p>Ці я над яслямі сумую,</p>
<p>Ці йду гуляць на паплавы,—</p>
<p>Адной вось думкі не ўтаймую,</p>
<p>Яе не выгнаць з галавы.</p>
<p> </p>
<p>Ці параконны плуг сустрэну —</p>
<p>На сэрца сум наводзіць ён:</p>
<p>Не дачакацца мне на змену</p>
<p>Сталёвых трактарных калон.</p>
<p> </p>
<p>Ці лёгкі ветрык ледзь павее —</p>
<p>Тугу нагоніць шэптам лес:</p>
<p>Мне не вазіць на рум бярвення,—</p>
<p>Мяне рыхтуюць на зарэз.</p>
<p> </p>
<p>І хоць аблупленаму мясу</p>
<p>Ўсё роўна, дзе ні дагніваць,</p>
<p>Бліжэй да роднага калгасу</p>
<p>Я ўсё ж хацеў бы спачываць,—</p>
<p> </p>
<p>Кіраўніку застацца другам</p>
<p>І ўзвесяліць маркотны дух,</p>
<p>Як гэты друг мой саматугам</p>
<p>Пацягне параконны плуг.</p>
<p> </p>
<p>Цяпер жа мне не дапаможа</p>
<p>Ні мора выплаканых слёз,</p>
<p>Ні стан здаровы ды прыгожы —</p>
<p>Адзін мяне чакае лёс:</p>
<p> </p>
<p>Галавацяпы заўтра здуру</p>
<p>Тут пагуляць дадуць нажу,</p>
<p>І за сваю гнядую скуру</p>
<p>Апошні раз я задрыжу.</p>
<p> </p>
<p>І горка чэрап выскаляцца</p>
<p>Пачне з таго, што гаспадар,</p>
<p>Хлусні паслухаўшы кулацкай,</p>
<p>Мяне на скуру запрадаў.</p>
<p> </p>
<p>І галавой кіўну з магілы,</p>
<p>Калі ўжо буду нежывы:</p>
<p>Скурсіндыкат, жыві, мой мілы!</p>
<p>Хоць цяжка жыць без галавы.</p>
<p> </p>
<p><i>1929</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>