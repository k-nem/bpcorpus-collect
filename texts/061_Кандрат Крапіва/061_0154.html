<div class="container">
<div class="book-utils">
<div id="qrcode"></div>
<a href="/Kandrat_Krapiva/Rachityk_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1929 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 223-224 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1929 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Рахітык -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Рахітык</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>На паплаўцы</p>
<p>Каля дарогі</p>
<p>Гулялі часта два хлапцы —</p>
<p>Алесь і Грышка клышаногі,</p>
<p>Вясёлы, жвавы ды румяны</p>
<p>Алесь</p>
<p>Здароўем дыша ўвесь,</p>
<p>Імпэтам нестрыманым,—</p>
<p>Вось чырвань, здэцца, капне з шчок.</p>
<p>А Грышка, хоць старэйшы трошкі,</p>
<p>Але крывыя мае ножкі</p>
<p>Ды галаву з гаршчок.</p>
<p>Але ж удвух яны заўсёды</p>
<p>Жылі-гулялі не без згоды,</p>
<p>Пакуль была гульня адна:</p>
<p>Рыгор за жарабца, Алесь за фурмана.</p>
<p> </p>
<p>А раз нек выйшла між хлапцамі,</p>
<p>Што захацелі быць абодва жарабцамі:</p>
<p>І шыя ў кожнага дугой,</p>
<p>І землю кожны б'е нагой,</p>
<p>І вочы скошаны пад лоб,—</p>
<p>Пусціліся ўгалоп.</p>
<p>Алесь імчыцца, як на крыллі,</p>
<p>Зямлі нагамі не даткнецца,</p>
<p>А Грышка хліпае ў бяссіллі</p>
<p>Ды з кожным крокам астаецца,—</p>
<p>Хоць ты лажыся памірай.</p>
<p>Нарэшце злосць аж цераз край.</p>
<p>Тут камень ён схапіў з-пад ног,</p>
<p>Прыпаў каленам на траву</p>
<p>І з сілаю, наколькі мог,</p>
<p>Пусціў Алесю ў галаву.—</p>
<p>Бягун прысеў дый застагнаў...</p>
<p> </p>
<p>Алеся Грышка абагнаў.</p>
<p>Дзе Грышку бачыў я, вы хочаце спытацца?</p>
<p>Сярод работнікаў мастацтва.</p>
<p> </p>
<p><i>1929</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>