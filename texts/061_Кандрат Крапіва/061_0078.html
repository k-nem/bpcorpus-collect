<div class="container">
<div class="book-utils">
<div id="qrcode"></div>
<a href="/Kandrat_Krapiva/Zdarennie_na_vulicy_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1923 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 92 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1923 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Здарэнне на вуліцы -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Здарэнне на вуліцы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вось па вуліцы дзяўчына,</p>
<p>Кудры — шапкаю;</p>
<p>Камуністкай быць павінна:</p>
<p>Бачыш — з папкаю.</p>
<p> </p>
<p>Даганяю, зусім блізка</p>
<p>Падыходжу я:</p>
<p>Здэцца, й праўда —</p>
<p>Камуністка,</p>
<p>Дый прыгожая.</p>
<p> </p>
<p>Падмігнуць хацеў ёй вокам —</p>
<p>Падабаецца,</p>
<p>А яна ўсё — бокам, бокам:</p>
<p>Ухіляецца.</p>
<p> </p>
<p>Вось налева ад сабору</p>
<p>Купал высіцца,</p>
<p>Тут дзяўчына вочкі ўгору —</p>
<p>Бачу, хрысціцца.</p>
<p> </p>
<p>Тры, чатыры, дзесяць, трыццаць...</p>
<p>Як не ўтоміцца!</p>
<p>Варта б ёй ужо хрысціцца</p>
<p>Пасаромецца.</p>
<p> </p>
<p>Пасмяяўся тут з дзівачкі</p>
<p>Мімавольна я:</p>
<p>Каб цябе стапталі качкі,</p>
<p>Багамольная!..</p>
<p> </p>
<p>Не хадзіць бы табе з папкай</p>
<p>«Бальшавічкаю»,</p>
<p>А сядзець бы табе з бабкай</p>
<p>За кантычкаю!</p>
<p> </p>
<p>Слухаць казані кудлатых</p>
<p>І паклонамі</p>
<p>Чырваніць бы лоб у святы</p>
<p>Прад іконамі.</p>
<p> </p>
<p><i>1923</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>