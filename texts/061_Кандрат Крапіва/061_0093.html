<div class="container">
<div class="book-utils">
<div id="qrcode"></div>
<a href="/Kandrat_Krapiva/Kim_my_sionnia_stali_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1935 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 251 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1935 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Кім мы сёння сталі -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Кім мы сёння сталі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p><i>Да пятнаццатай гадавіны вызвалення Беларусі ад белапалякаў</i></p>
</div>
<div class="CLEAR"></div>
<p> </p>
<p>Лапці, торба, хлеб з мякінай,</p>
<p>Цемра курнай хаты —</p>
<p>Невясёлыя ўспаміны</p>
<p>Аб жыцці праклятым.</p>
<p> </p>
<p>Ад калыскі да магілы</p>
<p>Выціскалі сокі,</p>
<p>Кроў пілі, цягнулі жылы</p>
<p>Каты-крывасмокі.</p>
<p> </p>
<p>Мудрасць Леніна вяла нас</p>
<p>Да шчаслівай долі,</p>
<p>Воля партыі яднала</p>
<p>Нас на ратным полі.</p>
<p> </p>
<p>Крывасмокаў мы пабілі,</p>
<p>Катаў пахвасталі,</p>
<p>Кол асінавы забілі,</p>
<p>Каб яны не ўсталі.</p>
<p> </p>
<p>Наша шчасце стала явай,</p>
<p>Мы здабыткі множым,</p>
<p>Ордэн Леніна нам славай</p>
<p>Грудзі упрыгожыў.</p>
<p> </p>
<p>За сумленную работу</p>
<p>Ў вёсцы і ў сталіцы</p>
<p>Ёсць у нас і хлеб, і боты,</p>
<p>Чыстыя святліцы.</p>
<p> </p>
<p>Клічам мы братоў у госці</p>
<p>На сход урачысты,—</p>
<p>Зелянеюць хай ад злосці</p>
<p>За мяжой фашысты.</p>
<p> </p>
<p>Праглынуць, што мы стварылі,</p>
<p>Толькі хай не мараць:</p>
<p>Па свінячым брудным рыле</p>
<p>Будзе чым ударыць.</p>
<p> </p>
<p><i>1935</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>