<div class="container">
<div class="book-utils">
<div id="qrcode"></div>
<a href="/Kandrat_Krapiva/Cit_zavodzic_novy_byt_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1923 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 26 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1923 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ціт заводзіць новы быт -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Ціт заводзіць новы быт</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Паглядзіце вы на Ціта —</p>
<p>Вынес ён у хлеў карыта</p>
<p>І падсвінкаў, і свіней</p>
<p>Выгнаў з хаты і з сяней.</p>
<p>Ўзяўшы дзетак на падмогу,</p>
<p>Палажыў сяк-так падлогу,—</p>
<p>Не на жарты, мусіць, Ціт</p>
<p>Стаў заводзіць новы быт.</p>
<p>На ўсю зіму вось на гэту</p>
<p>Ціт наш выпісаў газету —</p>
<p>Хоча ведаць, як відаць,</p>
<p>Што на свеце дзе чуваць.</p>
<p>Перад дочкамі й сынамі</p>
<p>Ціт не лаецца «па маме»,</p>
<p>Не лупцуе жонкі Ціт —</p>
<p>Ён заводзіць новы быт.</p>
<p>На папа глядзіць Ціт коса,</p>
<p>А ў царкву не ткне і носа,—</p>
<p>Ну, і з богам, значыць, квіт,</p>
<p>Бо заводзіць новы быт.</p>
<p>Не з апошніх Ціт і ў полі —</p>
<p>Перайшоў на мнагаполле,</p>
<p>Сее рэпу, буракі...</p>
<p>А растуць жа — як гаршкі!</p>
<p>Быў узгорак, так як бубен,</p>
<p>Але Ціт пасеяў лубін,</p>
<p>Дык (ці веры вы дасце?),</p>
<p>Як чарот, жытцо расце.</p>
<p>Тодар, Ян, Язэп, Мікіта!</p>
<p>Чым вы горшыя за Ціта?</p>
<p>Дык пачніце ж, як і Ціт,</p>
<p>Вы заводзіць новы быт.</p>
<p> </p>
<p><i>1923</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>