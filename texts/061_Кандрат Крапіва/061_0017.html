<div class="container">
<div class="book-utils">
<div id="qrcode"></div>
<a href="/Kandrat_Krapiva/Asiol_Isusa_Chrysta_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1966 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 287-288 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1966 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Асёл Ісуса Хрыста -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Асёл Ісуса Хрыста</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>Калі ўязджаў Ісус Хрыстос</p>
<p>У Іерусалім,</p>
<p>Асёл яго на спіне вёз,</p>
<p>Натоўп ішоў за ім.</p>
<p>Крычаў «асанна» у хвалу</p>
<p>Збавіцелю свайму,</p>
<p>І ў галаву прыйшло Аслу,</p>
<p>Што гэта ўсё — яму.</p>
<p>«І шлях, усыпаны лісцём,—</p>
<p>Ён думаў,— гэта мне».</p>
<p>Ступаў, здаволены жыццём,</p>
<p>Па мяккім дыване.</p>
<p>Пакуль на ім Ісус Хрыстос</p>
<p>Па свеце вандраваў,</p>
<p>Заўсёды быў Аслу авёс</p>
<p>І свежая трава.</p>
<p>Калі ж айцец сваё дзіця</p>
<p>Узяў «на небеса»,</p>
<p>Не стала больш Аслу жыцця —</p>
<p>Ні славы, ні аўса.</p>
<p>Ў пашане быў і на віду,</p>
<p>А вось вам эпілог:</p>
<p>Асёл вазіў цяпер ваду,</p>
<p>Жаваў чартапалох.</p>
<p>І сумна ён махаў хвастом,</p>
<p>І думаў сумна ў такт:</p>
<p>«Калі я працаваў з Хрыстом,</p>
<p>Усё было не так».</p>
<p> </p>
<p><i>1966</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>