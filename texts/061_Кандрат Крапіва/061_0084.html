<div class="container">
<div class="book-utils">
<div id="qrcode"></div>
<a href="/Kandrat_Krapiva/Kaho_mnie_uziac_za_kuma_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1923? -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 59-60 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1926 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Каго мне ўзяць за кума? -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Каго мне ўзяць за кума?</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>— Што за штука тут такая? —</p>
<p>Запытаўся ў Пранука я.—</p>
<p>І багаты ж ты не надта,</p>
<p>Збудаваў, аднак, вось хату,—</p>
<p>Аж свіціцца так, як шклянка,</p>
<p>На падлозе, нават з ганкам.</p>
<p>Ды ў вялікай ты дарозе</p>
<p>Не бываеш і ў абозе,</p>
<p>Нават рэдка быў і ў блізкай,</p>
<p>Хоць здаровы твой каніска.</p>
<p>Тры душы ў цябе сямейкі,</p>
<p>А вось ворнай жа зямелькі</p>
<p>Дзесяцін ты маеш з восем,</p>
<p>Дык чаму ж, скажы, увосень</p>
<p>Заплаціў ты прадналогу</p>
<p>Нешта ўжо зусім нямнога?</p>
<p> </p>
<p>— Я скажу, сусед, аб гэтым</p>
<p>Табе толькі пад сакрэтам:</p>
<p>У мяне, бач, ёсць радня —</p>
<p>Сельсавета старшыня.</p>
<p>Вось чаму зімой і ўлетку</p>
<p>Я ў абоз так езджу рэдка,</p>
<p>Вось чаму так панямногу</p>
<p>Я плачу і прадналогу,</p>
<p>Вось чаму (ах, дзякуй свату!)</p>
<p>Збудаваў я нават хату,</p>
<p>Хоць далёка да такое,</p>
<p>Як у Янкі. Там пакоі!</p>
<p>Сакратар райвыканкома</p>
<p>Яму добра, бач, знаёмы,—</p>
<p>Кум ці там якая трасца,—</p>
<p>У таго ён надта ў ласцы.</p>
<p>Пастаяў я тут, паслухаў,</p>
<p>Пяцярнёй паскроб за вухам</p>
<p>Ды пайшоў скарэй дахаты.</p>
<p>Там я з жонкай «таўставатай»</p>
<p>Доўга раіўся і думаў —</p>
<p>Каго ўзяць бы нам за кума,</p>
<p>Ды дачуўся таго ж дня:</p>
<p>«Сакратар» і «старшыня»</p>
<p>Ды яшчэ з якімсьці членам</p>
<p>Атрымалі ў зад каленам.</p>
<p> </p>
<p><i>1923</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>