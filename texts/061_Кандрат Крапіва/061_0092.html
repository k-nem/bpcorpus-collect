<div class="container">
<div class="book-utils">
<div id="qrcode"></div>
<a href="/Kandrat_Krapiva/Kachannie_planiet_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1923 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 86-87 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1923 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Каханне планет -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Каханне планет</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p><i>На чуткі аб тым, што кольца Сатурна разламалася і ляціць на Зямлю</i></p>
</div>
<div class="CLEAR"></div>
<p> </p>
<p>Чароўнаю ночкай вясны</p>
<p>Сатурн у Зямлю закахаўся</p>
<p>І ў тысячы вёрст таўшчыні</p>
<p>Ёй персцень прыслаць абяцаўся.</p>
<p>Але вось, як стаў ён здымаць,</p>
<p>Трах персцень на дзве палавіны.</p>
<p>Ну што ж тут каханцы паслаць?</p>
<p>Сатурн палавінку ёй кінуў...</p>
<p>Спраўляючы свой карагод,</p>
<p>Зямля вакол Сонца імчыцца</p>
<p>І жджэ, але толькі праз год</p>
<p>Яна прычакае гасцінца.</p>
<p>А Марс — за Зямлёю услед,</p>
<p>Вось-вось ёй наступіць на пяты:</p>
<p>Ці, можа, зайздросціць сусед,</p>
<p>Ці, можа, быць хоча за свата.</p>
<p>Юпітэр — старэйшы ў сям’і —</p>
<p>Пабег на барыш па гарэлку,</p>
<p>Венера — сястрыца Зямлі —</p>
<p>Нарэзала сала талерку.</p>
<p>Адзін падшывалец Уран</p>
<p>На гэта на ўсё са здзіўленнем</p>
<p>Глядзіць, бы ў аптэку баран,—</p>
<p>Не возьме ніяк разумення:</p>
<p>Ці, можа, у нашых планет</p>
<p>Пад старасць ужо не ўсе дома,</p>
<p>Ці, мо, звар’яцеў цэлы свет,</p>
<p>Ці толькі адны астраномы.</p>
<p> </p>
<p><i>1923</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>