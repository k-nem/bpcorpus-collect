<div class="container">
<div class="book-utils">
<div id="qrcode"></div>
<a href="/Ivan_Krylou/Leu_i_Bars.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Леў і Барс -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Леў і Барс</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>                   Калісьці ў даўніну</p>
<p>          Леў з Барсам вёў зацятую вайну</p>
<p>За спрэчныя лясы, за выгаднасць пячораў,</p>
<p>Няма ў іх звычаю, каб падаваць у суд;</p>
<p>І што да права - ў іх асобны нораў</p>
<p>                   І свой няпісаны статут:</p>
<p>                   Хто здужае, таго і права тут.</p>
<p>Аднак, урэшце, нельга ж вечна біцца,</p>
<p>          І кіпці могуць прытупіцца:</p>
<p>Па справядлівасці яны гатовы пагадзіцца,</p>
<p>                   Каб дзеянні ваенныя спыніць,</p>
<p>                   Уладзіць непаладкі,</p>
<p>Пасля, як водзіцца, мір вечны заключыць...</p>
<p>                   Да першай сваркі-звадкі.</p>
<p>                   «Прызначым жа без лішніх слоў</p>
<p>                   Мы ад сябе сакратароў, -</p>
<p>Льву прапануе Барс, - і як яны рассудзяць,</p>
<p>                   Дык так і будзе.</p>
<p>Напрыклад, я прызначваю Ката:</p>
<p>Хоць звер малы, ды ў ім сумлення чыстата.</p>
<p>                   А ты Асла прызнач: жывёла не малая,</p>
<p>                   Дарэчы будзе тут сказаць,</p>
<p>                   Што розум ён і чын паважны мае!</p>
<p>Павер, што твой савет, прыдворная ўся знаць</p>
<p>                   Капыціка яго не варты.</p>
<p>                   Дык згодзімся на тым,</p>
<p>                            На чым</p>
<p>З маім Катом ён скончыць торг упарты».</p>
<p>                   Парада Барсава была</p>
<p>                   Прынята без гаворкі,</p>
<p>                   Аднак Лісу, а не Асла</p>
<p>Прызначыў Леў для гэтае разборкі,</p>
<p>Сказаўшы сам сабе (відаць, ён ведаў свет):</p>
<p>«Што раіць вораг нам, таго рабіць не след!»</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>