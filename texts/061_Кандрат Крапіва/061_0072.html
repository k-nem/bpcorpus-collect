<div class="container">
<div class="book-utils">
<div id="qrcode"></div>
<a href="/Kandrat_Krapiva/Z_fasystouskaj_padvarotni_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1932 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 237-238 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1932 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: З фашыстоўскай падваротні -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>З фашыстоўскай падваротні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У засценку трушчаць косці,</p>
<p>Пан Луцкевіч чэша ў госці;</p>
<p>Там за працай кат, кат,—</p>
<p>Пан Луцкевіч рад.</p>
<p> </p>
<p>Даў ахвяру ў рукі ката,—</p>
<p>Не благая будзе плата:</p>
<p>Пан Луцкевіч — нюх, нюх —</p>
<p>Чуе смачны дух.</p>
<p> </p>
<p>Ён на кухню ваяводы</p>
<p>Дасканала знае ходы:</p>
<p>Пан Луцкевіч — гаў, гаў,</p>
<p>Каб Кіртыкліс даў.</p>
<p> </p>
<p>Ваяводу ён дагодзіць:</p>
<p>Так на задніх лапках ходзіць,</p>
<p>Так лісліва — віль, віль.</p>
<p>Пап Луцкевіч, піль!</p>
<p> </p>
<p>Пан Кіртыкліс кінуў злоты,</p>
<p>Пан Луцкевіч ліжа боты:</p>
<p>Так старанна — лізь, лізь,</p>
<p>Каб аж боты — блісь!</p>
<p> </p>
<p>Пёс рахманы ды ласкавы,</p>
<p>Даць яму вяндліны й кавы!</p>
<p>Пан Луцкевіч, еш, еш,</p>
<p>Будзеш гаўкаць лепш.</p>
<p> </p>
<p>Начапі на шыю смела</p>
<p>Банцік бел-чырвона-белы.</p>
<p>Як адслужыш — трах, трах:</p>
<p>Не вялікі страх.</p>
<p> </p>
<p>Вось яшчэ кілішак «вудкі»,</p>
<p>А цяпер — пайшоў да будкі!</p>
<p>Пан Луцкевіч, ляж, ляж,</p>
<p>— Я, паночак, ваш.</p>
<p> </p>
<p>Шчэрыць зубы на ўсход сонца,</p>
<p>І гайсае па старонцы</p>
<p>Яго верны брэх, брэх —</p>
<p>Здрадзіць пану грэх.</p>
<p> </p>
<p>А за ім яшчэ паўсотні</p>
<p>З фашыстоўскай падваротні</p>
<p>На працоўных — гыр, гыр! —</p>
<p>«За грамадскі мір».</p>
<p> </p>
<p>Ланцугі аднак жа рвуцца:</p>
<p>Будзе пану, будзе й сучцы:</p>
<p>Будуць суку біць, біць,</p>
<p>Будзе з панам выць.</p>
<p> </p>
<p><i>1932</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>