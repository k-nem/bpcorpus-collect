<div class="container">
<div class="book-utils">
<div id="qrcode"></div>
<a href="/Kandrat_Krapiva/Tak_zyla_miz_imi_zhoda_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1929 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 129-130 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1930 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Так жыла між імі згода -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Так жыла між імі згода</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Раскажу я тут пра тое,</p>
<p>Як зямлю каморнік мераў:</p>
<p>Меў ён справу з беднатою,</p>
<p>А ў кулачкі меў кватэру.</p>
<p> </p>
<p>На калгас зямлі нястача,</p>
<p>А ў кулачкі нават лішкі,</p>
<p>Толькі ён таго не ўбачыў</p>
<p>Праз яечню ды кілішкі.</p>
<p> </p>
<p>На спатканне ласка ласцы:</p>
<p>Ён кулацкага — ні пядзі;</p>
<p>Толькі дзівяцца калгасцы,</p>
<p>Як каморнік з бабай ладзіць.</p>
<p> </p>
<p>«Што ж ён, сволач, не абрэжа?..</p>
<p>І зважаць на нас не хоча!</p>
<p>Хіба так пітво ды ежа</p>
<p>Засланілі яму вочы?»</p>
<p> </p>
<p>А каморніку тут ясна,</p>
<p>Што — «дарэмна ў вочы лезуць.</p>
<p>У жанчыны у няшчаснай —</p>
<p>Што ж ты знойдзеш тут абрэзаць?»</p>
<p> </p>
<p>Тэрмін досыць некароткі</p>
<p>Так жыла між імі згода:</p>
<p>Ля кулацкай цёплай цёткі</p>
<p>Аціраўся ён паўгода.</p>
<p> </p>
<p>Ад густой кулацкай пары</p>
<p>Хлопцу вочы засляпіла,</p>
<p>Толькі, кажуць, акуляры</p>
<p>РСІ яму купіла.</p>
<p> </p>
<p><i>1929</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>