<div class="container">
<div class="book-utils">
<div id="qrcode"></div>
<a href="/Kandrat_Krapiva/Dyplamavany_Baran_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1926 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 191 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1928 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Дыпламаваны Баран -->
<!-- HEADER_FIELD Title2: Байка -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Дыпламаваны Баран</h2>
<h2 class="title2">Байка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ў адным сяле (не важна — дзе)</p>
<p>Хадзіў Баран у чарадзе.</p>
<p>Разумных бараноў наогул жа нямнога,</p>
<p>А гэты дык дурней дурнога —</p>
<p>Не пазнае сваіх варот:</p>
<p>Відаць, што галава слабая.</p>
<p>А лоб дык вось наадварот —</p>
<p>Такога не страчаў ніколі лба я:</p>
<p>Калі няма разумніка другога,</p>
<p>Пабіцца каб удвух,</p>
<p>Дык ён разгоніцца ды ў сцену — бух!</p>
<p>У іншага дык выскачыў бы й дух,</p>
<p>А ён — нічога.</p>
<p>І вось за дурасць гэту</p>
<p>Яго вучоным раз празвалі нейк насмех,</p>
<p>А каб двара не перабег,</p>
<p>На шыю прывязалі мету.</p>
<p>— Вось,— кажуць,— і дыплом табе.</p>
<p>Што гэта за «дыплом», Баран — ні «мя», ні «бэ»,</p>
<p>Аднак жа перад Кошкаю пачаў ён ганарыцца:</p>
<p>— А што ж ты думала, сястрыца!</p>
<p>Хіба мне пахваліцца няма чым?</p>
<p>Дыплом я заслужыў, здаецца ж, галавою,</p>
<p>І не раўнуйся ты са мною.</p>
<p>— Аб гэтым лепей памаўчы,—</p>
<p>Сказала яму Кошка.—</p>
<p>Каб ты быў разумнейшы трошка</p>
<p>Ды розумам раскінуць мог авечым,</p>
<p>То ўбачыў бы, што ганарыцца нечым,</p>
<p>Бо заслужыў ты свой дыплом</p>
<p>Не галавой, а лбом.</p>
<p> </p>
<p>Другі баран — ні «бэ», ні «мя»,</p>
<p>А любіць гучнае імя.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>