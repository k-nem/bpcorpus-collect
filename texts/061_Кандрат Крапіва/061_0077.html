<div class="container">
<div class="book-utils">
<div id="qrcode"></div>
<a href="/Kandrat_Krapiva/Zdan_minulaha_nie_ustanie_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1930 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 130-131 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1930 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Здань мінулага не ўстане -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Здань мінулага не ўстане</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p><i>На 1 Мая 1930 года</i></p>
</div>
<div class="CLEAR"></div>
<p> </p>
<p>Зелень з чырванню ў размове:</p>
<p>Май да нас прыйшоў у госці,</p>
<p>Не дарэмна й вы, панове,</p>
<p>Зелянееце ад злосці.</p>
<p> </p>
<p>Модлы шліце матцы боскай,</p>
<p>Бо трашчыць ланцуг іржавы:</p>
<p>Нашых спеваў адгалоскі</p>
<p>Далятаюць да Варшавы.</p>
<p> </p>
<p>Наш запал і гарт юнацкі</p>
<p>Вам сягоння сэрца кроіць.</p>
<p>Ці казаў вам пан Бернацкі</p>
<p>Пра тутэйшыя настроі,</p>
<p> </p>
<p>Што калгаснікі з Бабоўні,</p>
<p>Парабкі яго былыя,</p>
<p>Напісалі ліст «любоўны»,</p>
<p>Ад якога пан той вые?</p>
<p> </p>
<p>Як пагналі вас мы кіем,</p>
<p>Зажылі рубцы на целе,</p>
<p>Зноў з «найсвентшым» папам Піем</p>
<p>«Ратаваць» вы нас хацелі.</p>
<p> </p>
<p>Папа Пій, «намеснік бога»,</p>
<p>З генералам ў дружбе цеснай</p>
<p>Мовай маўзера святога</p>
<p>Абяцаў нам рай нябесны.</p>
<p> </p>
<p>Не малыя ж мы ўжо й самі:</p>
<p>Рай будуем свой без «папы»,</p>
<p>І паслалі папу к... маме —</p>
<p>Прэч ад нас «святыя» лапы!</p>
<p> </p>
<p>Чорных дзён мы не забылі,</p>
<p>Не вярнуць іх больш сутане:</p>
<p>Кол асінавы забілі —</p>
<p>Здань мінулага не ўстане.</p>
<p> </p>
<p><i>1930</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>