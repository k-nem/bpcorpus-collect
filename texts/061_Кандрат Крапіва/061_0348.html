<div class="container">
<div class="book-utils">
<div id="qrcode"></div>
<a href="/Ivan_Krylou/Cyz_i_Vozyk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Чыж і Вожык -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Чыж і Вожык</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>          Адзін, наводшыбе, ў бары</p>
<p>Нясмелы Чыж чырыкаў на зары,</p>
<p>Зусім не для таго, каб зарабіць ухвалу, -</p>
<p>          Няма за што. Спеў сам гучаў сабе памалу.</p>
<p>          І тут у бляску променяў сваіх</p>
<p>          Агністы Феб з абшараў вадзяных</p>
<p>                   Узняўся.</p>
<p>Здавалася, што ён прынёс жыццё ўсяму,</p>
<p>                   І насустрэч яму</p>
<p>Хор гучных салаўёў у пушчы разлягаўся.</p>
<p>          Чыж раптам змоўк: «А ты чаго, -</p>
<p>          Спытаўся Вожык у яго, -</p>
<p>Мастацтва не паказваеш свайго?»</p>
<p>«Бо гімн спяваць я голасу не маю,</p>
<p>          А слабым славіць не хачу,</p>
<p>          Таму вось і маўчу,</p>
<p>І Феба не ўслаўляю».</p>
<p> </p>
<p>          Так я са смуткам наракаю,</p>
<p>Што мне Піндара ліры лёс не даў:</p>
<p>          Я б Аляксандра праслаўляў.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>