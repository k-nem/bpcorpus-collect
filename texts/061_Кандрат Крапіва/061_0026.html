<div class="container">
<div class="book-utils">
<div id="qrcode"></div>
<a href="/Kandrat_Krapiva/Budz_zdarova_-_kazu_skole_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 200 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Будзь здарова!» — кажу школе -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>«Будзь здарова!» — кажу школе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>«Будзь здарова!» — кажу школе,</p>
<p>Сам — на луг, у лес, у поле.</p>
<p>Там я з пугай-дратаванкай</p>
<p>Аж да вечара ад ранку,</p>
<p>Покуль мой атрад рагаты</p>
<p>Не захоча зноў дахаты...</p>
<p>Мае выпусткі-цялушкі,</p>
<p>Як дзяўчаткі-весялушкі,</p>
<p>А малыя бычаняты —</p>
<p>Нібы тыя хлапчаняты.</p>
<p>Я хаджу за імі ззаду —</p>
<p>Павадыр свайго атраду.</p>
<p>Выйду з імі на паляну —</p>
<p>Люба, гожа, дзе ні гляну...</p>
<p>Жнуць кароўкі, нібы жнейкі,</p>
<p>Чуцен посвіст салавейкі</p>
<p>У дуброве над крыніцай,</p>
<p>Сонца мыецца расіцай,</p>
<p>Залатыя мочыць косы.</p>
<p>Па расе скачу я босы,</p>
<p>І пад спевы птушак мілых</p>
<p>Грае, грае кроў у жылах.</p>
<p>Ўсё, вясна, з табою скача —</p>
<p>Піянерка ты, няйначай!</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>