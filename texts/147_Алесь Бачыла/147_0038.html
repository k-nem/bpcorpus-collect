<div class="container">
<div class="book-utils">
<div id="qrcode"></div>
<a href="/Siarhiej_Jasienin/Sabaku_Kacalava.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе А.Бачылы -->
<!-- HEADER_FIELD SectionAuthor: Вершы -->
<!-- HEADER_FIELD Title: Сабаку Качалава -->
<!-- HEADER_FIELD Translation: Алесь Бачыла -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Сабаку Качалава</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Дай, Джым, на шчасце лапу мне,</p>
<p>Не бачыў я такое лапы зроду.</p>
<p>Давай, як месяц выгляне ў акне,</p>
<p>Павыем на лагодную пагоду.</p>
<p>Дай, Джым, на шчасце лапу мне.</p>
<p> </p>
<p>Кінь, галубок,— лізацца, ты хіцёр.</p>
<p>Уцям хоць тое, што ўжо цямяць дзеці.</p>
<p>Ты ж і не ведаеш, а што яно — жыццё,</p>
<p>Не ведаеш, што значыць жыць на свеце.</p>
<p> </p>
<p>Твой гаспадар і міл і знакаміт,</p>
<p>Шмат у яго гасцей бывае за дзень,</p>
<p>І ўсе імкнуцца, кожны на свой спрыт,</p>
<p>Цябе па спінцы лёгенька пагладзіць,</p>
<p> </p>
<p>Да д’ябла ты прыгожы без прыкрас,</p>
<p>Так любіш міла ў ласцы выгінацца.</p>
<p>І, не пытаючы нікога, кожны ран,</p>
<p>Як п’яны сябра, лезеш цалавацца.</p>
<p> </p>
<p>Мой мілы Джым, сярод гасцей тваіх</p>
<p>Шмат розных і ўсялякіх пабывала.</p>
<p>А тая, што цішэй, сумней за ўсіх.</p>
<p>Выпадкам незнарок не заглядала?</p>
<p> </p>
<p>Яна загляне — вось табе зарука.</p>
<p>Ты без мяне злаві яе пагляд</p>
<p>І за мяне лізні за ўсё ёй рукі,</p>
<p>У чым не быў і быў я вінават.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ales_Bacyla/">Алесь Бачыла</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>