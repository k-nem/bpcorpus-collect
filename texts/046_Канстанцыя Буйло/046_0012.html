<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Kvietki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 1910? -->
<!-- HEADER_FIELD FirstPublicationYear: 1910? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Кветкі -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>Кветкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гляджу на пабляклыя ружы лісткі,</p>
<p>Што, звяўшы, ляжаць прада мной,</p>
<p>І сэрца сціскае боль нейкі цяжкі,</p>
<p>Туманяцца вочы слязой...</p>
<p> </p>
<p>Ёсць дзіўная сіла у гэтых лістках:</p>
<p>Чуць толькі я гляну на іх -</p>
<p>Мне прошласць яны нагадаюць на міг,</p>
<p>І тону ў чароўных я снах.</p>
<p> </p>
<p>І сумна мне вельмі, што гэтыя сны</p>
<p>Так скора прасніла ўсе я,</p>
<p>Што болей не вернецца зноў да мяне</p>
<p>Святляная прошласць мая.</p>
<p> </p>
<p>Тады йшчэ ў душы маёй вера жыла,</p>
<p>Было шмат у сэрцы надзей;</p>
<p>Свабодная светлаю думкай маёй,</p>
<p>Высока шыбаць я магла.</p>
<p> </p>
<p>Сягоння... Сягоння таго ўжо няма,</p>
<p>Сягоння я з смутнай душой,</p>
<p>Як тая, пакрытая слоем дзярна,</p>
<p>Магіла з уласнай труной...</p>
<p> </p>
<p>А я у магілу схавала сваю</p>
<p>Вялікі гроб вечны - душу;</p>
<p>У ім пахавала ўсю прошласць маю -</p>
<p>Ўсё гэта ў сабе я нашу.</p>
<p> </p>
<p>Сягоння хоць смех мой на вуснах дрыжыць,</p>
<p>Хоць гляну падчас весялей, -</p>
<p>То ўсё толькі кветкі магілы маёй,</p>
<p>Што хочуць нутро ў ёй прыкрыць.</p>
<p> </p>
<p><i>1914</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>