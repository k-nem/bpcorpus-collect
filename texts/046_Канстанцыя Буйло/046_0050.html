<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Jarka_nad_Islaccu_zory_harac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 1947 -->
<!-- HEADER_FIELD FirstPublicationYear: 1947? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Ярка над Іслаччу зоры гараць...» -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>«Ярка над Іслаччу зоры гараць...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ярка над Іслаччу зоры гараць,</p>
<p>Водбліскі іх зіхацяць на траве.</p>
<p>Глуха, як бубны, бярвенні бубняць -</p>
<p>Лес сваім ходам да мора плыве.</p>
<p> </p>
<p>Вогнікі скупа блішчаць на плытах,</p>
<p>Чуецца песня далёка ўначы,</p>
<p>Лёгка лунае ў паветры, як птах,</p>
<p>Быццам ад хлопцаў не можа ўцячы.</p>
<p> </p>
<p>Хлопцы звязалі бярвенні ў плыты,</p>
<p>Гоняць іх смела удаль-далячынь.</p>
<p>А над ракой навісаюць масты,</p>
<p>А пад мастамі бушуе быстрынь.</p>
<p> </p>
<p>Трэба мець вока на хібах вады,</p>
<p>Трэба руку капітанскую мець:</p>
<p>Ёсць непраходныя ў хвалях хады,</p>
<p>Можна і ў процьму з плытом паляцець.</p>
<p> </p>
<p>Толькі плыты праганяў тут не раз</p>
<p>Наш атаман - плытагон малады.</p>
<p>Ды вось ні разу ў вірах не завяз</p>
<p>І не збаяўся таемнай вады.</p>
<p> </p>
<p><i>1947</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>