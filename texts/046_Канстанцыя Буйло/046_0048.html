<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Jak_ja_ciabie_lublu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 1914 -->
<!-- HEADER_FIELD FirstPublicationYear: 1914 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Як я цябе люблю... -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>Як я цябе люблю...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як я цябе люблю - хай скажа гэта мора,</p>
<p>Што у грудзях маіх бушуе, хай гавора</p>
<p>Аб тым сэрца, што пагляд тваіх вачэй</p>
<p>Сон прабудзіў яго, аж дрогнула сільней</p>
<p> </p>
<p>І так забілася, як птушачка у клетцы,</p>
<p>Што вырвацца з грудзей хацела ўжо, здаецца...</p>
<p>Як я цябе люблю - хай скажа салавей,</p>
<p>Што ночкамі пяяў над галавой маей;</p>
<p> </p>
<p>І ночкі гэтыя - бяссонныя ўсе ночы,</p>
<p>Што да цябе няслі рой дум маіх дзявочых,</p>
<p>Як ты далёка быў - далёка ад мяне...</p>
<p>Хай скажуць зорачкі ў блакітнай вышыне,</p>
<p> </p>
<p>Што там, вось як цяпер, дрыжалі, мігаталі,</p>
<p>А мне здавалася, што нешта ўсё шапталі,</p>
<p>А ты тады на іх глядзеў, і з вышыны</p>
<p>Пагляд твой да мяне звярталі стуль яны...</p>
<p> </p>
<p>Як я цябе люблю - не скажуць толькі людзі,</p>
<p>Бо змогуць жа яны заглянуць там - у грудзі,</p>
<p>Убачыць сэрца глыб - агнёў кахання мора,</p>
<p>І зразумець, аб кім, бушуючы, гавора...</p>
<p> </p>
<p><i>1914</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>