<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Nie_hladzi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 1911 -->
<!-- HEADER_FIELD FirstPublicationYear: 1911 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Не глядзі... -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>Не глядзі...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не глядзі на мяне... Маё сэрца так б'ецца, дрыжыць;</p>
<p>Твае вочы ўва мне запаляюць нязгасны агонь,</p>
<p>Ты глядзіш на мяне - без цябе мне не хочацца жыць.</p>
<p>А з табой не магу - не магу жыць ніколі з табой!</p>
<p> </p>
<p>Не глядзі! Твае вочы яснеюць, як неба удзень,</p>
<p>Як бы зоркі у небе - так ясна, так мякка блішчаць;</p>
<p>Мой пагляд у іх тоне, бы ў той, у марской, глыбіні...</p>
<p>Не хачу ўжо глядзець, а вачэй не магу адарваць.</p>
<p> </p>
<p>Не глядзі! Ты глядзіш, а тады так хацелася б мне</p>
<p>Пабляднелы мой твар да грудзей да тваіх прытуліць</p>
<p>І глядзець ў твае вочы ўвесь век і наяве, і ў сне...</p>
<p>Не хачу... А цябе не магу, не магу не любіць!</p>
<p> </p>
<p><i>1914</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>