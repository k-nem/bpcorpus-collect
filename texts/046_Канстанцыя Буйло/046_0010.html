<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Zima.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 20.10.1945 -->
<!-- HEADER_FIELD FirstPublicationYear: 1945? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Зіма -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>Зіма</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пад коўдраю белай заснула зямля,</p>
<p>Снег сцелецца, сцелецца, сцелецца...</p>
<p>На просецы чорныя кучы галля</p>
<p>Закрыла пярынай мяцеліца.</p>
<p>Павіслі галіны цяжарныя дрэў,</p>
<p>Замерзлі на соснах іглінкі,</p>
<p>Птушыны нідзе не пачуецца спеў,</p>
<p>Бясшумныя кружаць сняжынкі.</p>
<p>А вецер чуць дрэўца якое кране,</p>
<p>Снег звіхрыцца белым узрывам, -</p>
<p>І ўзнімуцца вецці, і дрэўца ўздыхне,</p>
<p>Як грудзі людскія, - шчасліва.</p>
<p>Паўзе паміж лесу махнаты канёк</p>
<p>І сані з ахапкам саломы;</p>
<p>Засыпаны снегам, як чорны пянёк,</p>
<p>Дзед едзе адкульсьці дадому.</p>
<p>Між волатаў-дрэў, праз снежны навес,</p>
<p>Маленькімі сані здаюцца...</p>
<p>Дрымотна стаіць знерухомеўшы лес,</p>
<p>А ўкола - сняжынкі снуюцца.</p>
<p> </p>
<p><i>1945</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>