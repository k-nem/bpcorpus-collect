<div class="container">
<div class="book-utils">
<div id="qrcode"></div>
<a href="/Edhar_Alan_Po/Ulalum.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Эдгар Алан По -->
<!-- HEADER_FIELD LangOrig: eng -->
<!-- HEADER_FIELD SectionAuthor: Вершы -->
<!-- HEADER_FIELD Title: Улялюм -->
<!-- HEADER_FIELD Translation: Алег Мінкін -->
<h2><a href="http://knihi.com/Edhar_Alan_Po/">Эдгар Алан По</a></h2>
<h2>Улялюм</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Неба шэрым рыззём па-сірочы</p>
<p>Навісала над лісцем сухім -</p>
<p>Над пакурчаным лісцем сухім:</p>
<p>Быў Кастрычнік, тужлівы і змрочны,</p>
<p>У няласкавым годзе маім:</p>
<p>Слаўся золкі туман нездароўчы,</p>
<p>Сеяў жудасць у лесе глухім -</p>
<p>Поўз ад возера Обэра ноччу</p>
<p>Па гушчарніку Віра глухім.</p>
<p> </p>
<p>Тут, сярод кіпарысаў магутных,</p>
<p>Я аднойчы з Душою блукаў.</p>
<p>Між Тытанаў з Псыхеяй блукаў.</p>
<p>Я тады, як паток каламутны,</p>
<p>Палкім сэрцам бурліў, клекатаў</p>
<p>І з жаролаў вулканаў раскутых</p>
<p>Ў край сцюдзёны на Полюс сцякаў -</p>
<p>Па адхонах вулканаў раскутых</p>
<p>Ў край бязлюдны на Полюс сцякаў.</p>
<p> </p>
<p>Мы хаваліся ў словах сірочых,</p>
<p>Як у выстылым лісці сухім -</p>
<p>У пакручаным лісці сухім;</p>
<p>І хаця быў Кастрычнік прарочы</p>
<p>У бязлітасным годзе маім</p>
<p>(Ноч Начэй узышла над усім!) -</p>
<p>Мы забылі, што гэтаю ноччу</p>
<p>У прыстанішчы зданяў глухім,</p>
<p>Каля возера Обэра ноччу</p>
<p>Вір блукае па лесе глухім.</p>
<p> </p>
<p>А тым часам на ранак патрохі</p>
<p>Павярнуў неабзорны цалік,</p>
<p>Прыйсця ранку пачаўшы адлік,</p>
<p>І ў канцы нашай мглістай дарогі</p>
<p>У расплывістай далечы ўзнік</p>
<p>І, нібыта паўмесяц двурогі,</p>
<p>Таямніча заззяў маладзік -</p>
<p>Як Астарты паўмесяц двурогі,</p>
<p>Чарадзейны заззяў маладзік.</p>
<p> </p>
<p>І сказаў я: «Астарта абліччам</p>
<p>У сатканай з уздыхаў начы</p>
<p>Не ўступае Дыяне нічым.</p>
<p>Яна ўсе нашы слёзы падлічыць,</p>
<p>Праз уздыхаў эфір летучы</p>
<p>За сузор'ем Ільва таямнічым.</p>
<p>Яе цёплыя вочы ўначы,</p>
<p>Яе чулыя вочы ўначы</p>
<p>Зіхацяць і ў Нябёсы нас клічуць,</p>
<p>Дзе мы знойдзем нарэшце спачын -</p>
<p>Там, у Леце, за Львом ваяўнічым</p>
<p>Знойдзем мы забыццё і спачын».</p>
<p> </p>
<p>А тым часам на ранак патрохі</p>
<p>Павярнуў неабзорны цалік,</p>
<p>Прыйсця ранку пачаўшы адлік,</p>
<p>І ў канцы нашай мглістай дарогі</p>
<p>У расплывістай далечы ўзнік</p>
<p>І, нібыта паўмесяц двурогі,</p>
<p>Таямніча заззяў маладзік -</p>
<p>Як Астарты паўмесяц двурогі,</p>
<p>Чарадзейны заззяў маладзік.</p>
<p> </p>
<p>І сказаў я: «Астарта абліччам</p>
<p>У сатканай з уздыхаў начы</p>
<p>Не ўступае Дыяне нічым.</p>
<p>Яна ўсе нашы слёзы падлічыць,</p>
<p>Праз уздыхаў эфір летучы</p>
<p>За сузор'ем Ільва таямнічым.</p>
<p>Яе цёплыя вочы ўначы,</p>
<p>Яе чулыя вочы ўначы</p>
<p>Зіхацяць і ў Нябёсы нас клічуць,</p>
<p>Дзе мы знойдзем нарэшце спачын -</p>
<p>Там, у Леце, за Львом ваяўнічым</p>
<p>Знойдзем мы забыццё і спачын».</p>
<p> </p>
<p>Ды сказала Псыхея: «Не веру</p>
<p>Бледнай зорцы, што ў небе ўстае -</p>
<p>Здраднай зорцы, што там устае:</p>
<p>Ах, не стой жа! Ах, пойдзем наперад!</p>
<p>Яе бляск забыцця не дае!»</p>
<p>Так Псыхея сказала і ў шэры</p>
<p>Прах занурыла крылы свае -</p>
<p>Спалатнела ад жаху і ў шэры</p>
<p>Прах занурыла крылы свае -</p>
<p>Белапёрыя крылы свае.</p>
<p> </p>
<p>Адказаў я: «Твой страх - недарэчны:</p>
<p>Дрогкай зоркі не маніць святло!</p>
<p>Акунемся ў жывое святло!</p>
<p>Гэта ззянне Сівіліна сведчыць,</p>
<p>Што ўначы Спадзяванне ўзышло -</p>
<p>Ува ўсёй Прыгажосці ўзышло! -</p>
<p>Прывядзе бляск Астарты бясспрэчна</p>
<p>Нас у неба, што днець пачало -</p>
<p>Ах, даверыцца можна бясспрэчна,</p>
<p>Каб у неба нас ззянне вяло,</p>
<p>Дзе ўначы спадзяванне ўзышло».</p>
<p> </p>
<p>Гэтак я супакойваў Псыхею,</p>
<p>Каб развеяць смугу яе дум,</p>
<p>Яе горкіх і роспачных дум,</p>
<p>Як упёрлася раптам алея</p>
<p>Ў склеп замшэлы, адкуль веяў сум -</p>
<p>Невыносная жальба і сум,</p>
<p>Мовіў я: «Хто ў тым склепе гібее,</p>
<p>Апавіты ў жалобу і сум?»</p>
<p>Адказала яна: «Улялюм! -</p>
<p>Там магіла тваёй Улялюм!»</p>
<p> </p>
<p>Сэрца жалем зайшлося сірочым</p>
<p>І пакрылася лісцем сухім -</p>
<p>Мёртвым, скурчаным лісцем сухім:</p>
<p>Год назад у Кастрычніку змрочным,</p>
<p>Год таму перад склепам нямым</p>
<p>Я ўжо плакаў над горам сваім -</p>
<p>Я ўжо плакаў у змроку глухім</p>
<p>Над няўцешным адчаем сваім!</p>
<p>Ах, якім чараваннем благім</p>
<p>Зноў сюды я заваблены ноччу,</p>
<p>Каб пакутваць у змроку глухім -</p>
<p>Каля возера Обэра ноччу</p>
<p>У прыстанішчы Віра глухім?</p>
<p> </p>
<p>І ў слязах мы сказалі абое:</p>
<p>«Ах, няўжо духі дрэў і вады -</p>
<p>Духі чулыя дрэў і вады -</p>
<p>Каб не даць нам сустрэцца з журбою,</p>
<p>Не хацелі пускаць нас сюды -</p>
<p>Да жудлівага склепу сюды -</p>
<p>І наслалі сваёй варажбою</p>
<p>З пекла зорку граха і бяды -</p>
<p>З нетраў пекла сваёй варажоою</p>
<p>Зіхатлівую зорку бяды?»</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Aleh_Minkin/">Алег Мінкін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>