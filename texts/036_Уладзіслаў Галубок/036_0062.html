<div class="container">
<div class="book-utils">
<div id="qrcode"></div>
<a href="/Uladzislau_Halubok/Siarmiaznik.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзіслаў Галубок -->
<!-- HEADER_FIELD CreationYear: 1911 -->
<!-- HEADER_FIELD Edition: Галубок Ул. Творы: Драматургія; Паэзія; Проза; Публіцыстыка. / Уклад., падрыхт. тэкстаў, уступ. арт. і камент. С.С.Лаўшука. - Мн.: Маст. літ., 1983. - 607 с., 8 іл., 1 л. партр. -->
<!-- HEADER_FIELD FirstPublicationYear: 1911 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1983 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сярмяжнік -->
<h2><a href="http://knihi.com/Uladzislau_Halubok/">Уладзіслаў Галубок</a></h2>
<h2>Сярмяжнік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Скажы мне, сярмяжнік! Скажы мне, маркотны!</p>
<p>Адкуль ты? Адкуль ты? З нядоляй сваей</p>
<p>Чаму век снуешся пуцінай гаротнай,</p>
<p>Чаму ты ўсіх чыста бядней і цямней?</p>
<p> </p>
<p>Ці ты нарадзіўся ў такую часіну,</p>
<p>Ці кару якую зняволен адбыць?</p>
<p>Ці можа хто чары такія накінуў</p>
<p>І мучышся вечна — ні ў чым не ручыць.</p>
<p> </p>
<p>Аж слёз не стрымаці, як губіш ты сілы,</p>
<p>Крывава гатоўлячы ніву к сяўбе:</p>
<p>Галодны, халодны да самай магілы,</p>
<p>Усё на пажытак людзям, не сабе.</p>
<p> </p>
<p>А людзі! Што людзі! Яны не зважаюць</p>
<p>На працу, на чорную долю тваю,</p>
<p>Пагардаю кормяць, ваўком пазіраюць,</p>
<p>Ім толькі каб дуж быў варочаць зямлю.</p>
<p> </p>
<p>Цярпі, мой ты браце, і вер, што настане</p>
<p>Сярмяжніку лепшае шчасце, жыццё.</p>
<p>Вер, будзе тваё на зямлі панаванне,</p>
<p>Навекі зваюеш ты гора сваё...</p>
<p> </p>
<p>А покуль жа цёмна і сцежка блудліва,</p>
<p>Няпраўду ад праўды дзялі, аддзяляй,</p>
<p>І хоць цяпер мачыхай родная ніва,</p>
<p>Ты ў памяці мей свой народ і свой край.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>