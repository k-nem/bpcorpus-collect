<div class="container">
<div class="book-utils">
<div id="qrcode"></div>
<a href="/Uladzislau_Halubok/Dola_muzyka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзіслаў Галубок -->
<!-- HEADER_FIELD CreationYear: 1908 -->
<!-- HEADER_FIELD Edition: Галубок Ул. Творы: Драматургія; Паэзія; Проза; Публіцыстыка. / Уклад., падрыхт. тэкстаў, уступ. арт. і камент. С.С.Лаўшука. - Мн.: Маст. літ., 1983. - 607 с., 8 іл., 1 л. партр. -->
<!-- HEADER_FIELD FirstPublicationYear: 1908 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1983 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Доля мужыка -->
<h2><a href="http://knihi.com/Uladzislau_Halubok/">Уладзіслаў Галубок</a></h2>
<h2>Доля мужыка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вясной якраз на нашых святах</p>
<p>Я быў ў засценку Ліпнякі,</p>
<p>А там у нізкіх, курных хатах</p>
<p>Жывуць галота-мужыкі.</p>
<p>Сагнуўся ракам і у дзверы</p>
<p>Упоўз я ў хату мужыка,</p>
<p>Каб сам не бачыў, не паверыў,</p>
<p>Як горка доля бедака.</p>
<p>На сценах голых і вільготных</p>
<p>Растуць грыбы, цячэ вада,</p>
<p>І льецца на дзяцей гаротных</p>
<p>Хвароба, нэндза і бяда.</p>
<p>Аконца мала чуць свіціцца,</p>
<p>Ніколі сонца не відаць,</p>
<p>Смурод і чад, у брудах дзеці:</p>
<p>Адно дзярэцца — пяць крычаць.</p>
<p>Няма ж спакою беднай маці,</p>
<p>Няма ратунку, ані сна,</p>
<p>Няма каму прыбраць у хаце,</p>
<p>Ляжыць схварэўшая адна.</p>
<p>А пры баку дзіця ў карыце —</p>
<p>Увесь у больках, заскаруз,</p>
<p>Закручаны у зрэбнай свіце,</p>
<p>Устаць не можа, бо нядуж.</p>
<p>А дзеці воўкам пазіраюць,</p>
<p>З мяне дзівяцца: хто такі?</p>
<p>Як бы нічога больш не знаюць,</p>
<p>Апроч балота, асакі!</p>
<p>Яфімка цяжка уздыхае,</p>
<p>З бядой не можа саўладаць,</p>
<p>Галодны дзеці, сам не мае</p>
<p>За што і рук сваіх зацяць.</p>
<p>Да свету ўстане, кіне дзетак,</p>
<p>На заработкі к пану йдзе,</p>
<p>Глытае пот з слязьмі і гэтак</p>
<p>Век пераходзіць у бядзе.</p>
<p>Чым, як жывуць, адкуль іх сіла?</p>
<p>Ні круп, ні хлеба, ні гаршка,</p>
<p>Здалося, я папаў ў магілу,</p>
<p>Але не ў хату мужыка...</p>
<p>Дык во дзе бачыць гора можам,</p>
<p>Жыццё і долю бедакоў,</p>
<p>А колькі іх на свеце божым,</p>
<p>Такіх ліпняцкіх мужыкоў!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>