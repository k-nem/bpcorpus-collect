<div class="container">
<div class="book-utils">
<div id="qrcode"></div>
<a href="/Uladzimir_Zylka/U_pryrodzie_tak_svietly.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1924 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ў прыродзе так светлы..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Ў прыродзе так светлы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ў прыродзе так светлы</p>
<p>Змярканне й рассвіт,</p>
<p>Так просты, так ветлы</p>
<p>Спатканне й развіт.</p>
<p>А нам з табой смутна</p>
<p>Ў каханні сваім,</p>
<p>І радасць магутна</p>
<p>Не ўзлеціць над ім.</p>
<p>Палючы і хмуры</p>
<p>Агонь нас апёк,</p>
<p>І палкасць пануры</p>
<p>Хавае наш зрок.</p>
<p>«Умерці» — мы тоім</p>
<p>У глыбі нашых воч:</p>
<p>«Умерці абоім У гэтую ноч».</p>
<p>І моцы жадання</p>
<p>Асіліць не нам;</p>
<p>Ахвяру змярканню</p>
<p>Людскую аддам.</p>
<p>Хоць спуджаным будзе</p>
<p>Крык з вуснаў тваіх,</p>
<p>Як любае грудзі</p>
<p>Прытуліць жаніх.</p>
<p>Зашэпча прастача</p>
<p>Шаўкоў тваіх бель,</p>
<p>І будзе гарачай</p>
<p>І душнай пасцель.</p>
<p>А белая ружа</p>
<p>У пасмах валос</p>
<p>Самоты не зможа</p>
<p>І звяне без слёз.</p>
<p>1924</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>