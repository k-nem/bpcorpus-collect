<div class="container">
<div class="book-utils">
<div id="qrcode"></div>
<a href="/Uladzimir_Zylka/Viecaram.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1921 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вечарам -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Вечарам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вось і паў ужо змрок,</p>
<p>Ды заціх дзённы рух,</p>
<p>А агонь у аблоках</p>
<p>Дагарэў і патух.</p>
<p>На лістох, на траве</p>
<p>Заблішчэла раса,</p>
<p>І ўзышла, і жыве</p>
<p>Ў небе зораў краса.</p>
<p>Ціха ночка брыдзе —</p>
<p>Поўна чараў і сноў;</p>
<p>Смех чутны ў грамадзе,</p>
<p>Што вяртае з палёў.</p>
<p>Пасля працы цяжкой,</p>
<p>Дзень правёўшы ў касьбе,</p>
<p>Песняй сумнай такой</p>
<p>Нехта цешыць сябе.</p>
<p>І плыве яна ў даль</p>
<p>Над разлогам палёў,</p>
<p>Чуцен гора ў ёй жаль</p>
<p>І надзея без слоў.</p>
<p>А ў адказ на яе</p>
<p>То цішэй, то мацней</p>
<p>Пяе песні свае</p>
<p>У гаі салавей.</p>
<p>Іх пачуеш і ўраз</p>
<p>Дзіўны сум агарне,</p>
<p>І згадаеш ў той час</p>
<p>Аб сваёй ты вясне.</p>
<p>1921</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>