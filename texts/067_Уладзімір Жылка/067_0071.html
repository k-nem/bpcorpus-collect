<div class="container">
<div class="book-utils">
<div id="qrcode"></div>
<a href="/Uladzimir_Zylka/Zamcysca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1921 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Замчышча -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Замчышча</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Наўкола роў травой паросшы і шырокі,</p>
<p>За ім астача сцен зруйнованых замковых...</p>
<p>Тут князь калісьці жыў багаты, ганаровы,</p>
<p>І слава-чутка йшла аб ім у свет далёкі.</p>
<p>Цяпер жа сумна мур глядзіцца адзінокі,</p>
<p>Ў праходах вецер рве, здзьмухае пыл вяковы,</p>
<p>Ўначы стагнаннямі і плачам страшаць совы,</p>
<p>І кажаны лятуць на дзень ў спляснелы лёхі.</p>
<p>А ў вёсцы блізкай дзед старэнькі бае,</p>
<p>сівы,</p>
<p>Пра страхі розныя, што там таяцца, й дзівы</p>
<p>Начніц, што пацеркі нанізваюць з расы.</p>
<p>І па шляху снуюць і сеюць спеў жуды,</p>
<p>Ды аб княжне дзіўной, нябачанай красы,</p>
<p>Ў замковай вежы век згубіўшай малады.</p>
<p>1921</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>