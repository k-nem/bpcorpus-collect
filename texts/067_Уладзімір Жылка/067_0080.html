<div class="container">
<div class="book-utils">
<div id="qrcode"></div>
<a href="/Uladzimir_Zylka/Marta.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1923 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Марта -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Марта</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Апратка проста і будзённа,</p>
<p>Сабраны ў косу валасы,</p>
<p>Снуе задума звольна, сонна,</p>
<p>Убор звычайнае красы.</p>
<p>Нібы ў гадзінніку пясковым,</p>
<p>Плыве цурок драбніц-клапот,</p>
<p>Жаданні цюцькаю вартовым</p>
<p>Не адбягуцца ад варот.</p>
<p>Бяздум’е броваў не прывабна,</p>
<p>І на твары спакой цяжкі,</p>
<p>Пастава пруткая нязграбна,</p>
<p>Нязграбны рух яе рукі.</p>
<p>Імя, як ноч, глухое —</p>
<p>Марта</p>
<p>Не зачаруе чулы слух,</p>
<p>Пагляд прыцішаны, упарты</p>
<p>Лятункамі не ўскрыліць дух.</p>
<p>Вось гэткую, Хрысце, ў Бетане</p>
<p>Ты знаў, як я, ў сваю пару</p>
<p>Марыі ўзвышанай каханнем</p>
<p>Затурбаваную сястру.</p>
<p>І ты, калі ад воч Марыі</p>
<p>На Марце супыняў свой зрок,</p>
<p>Ты сілы знаў яе зямныя,</p>
<p>Няўдалы, цяжкі бачыў крок.</p>
<p>І ты пад лёгкаю тканінай</p>
<p>Грудзей заўважваючы спель,</p>
<p>Ты чуў, як кроў стае няўпыннай,</p>
<p>Як захмяляе цела бель.</p>
<p>І дума здрадная самоты</p>
<p>Ўзнікала іскрай між другіх:</p>
<p>Ці гэткім аддаюць пяшчоты?</p>
<p>Ці льга кахаць такіх брыдкіх?..</p>
<p>Прайшлі вякі... Яна ж адвечна</p>
<p>Ўсё тою ж буднасцю цвіце,</p>
<p>І я на думцы недарэчнай</p>
<p>Лаўлю сябе, як ты, Хрысце.</p>
<p>1923</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>