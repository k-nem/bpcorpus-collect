<div class="container">
<div class="book-utils">
<div id="qrcode"></div>
<a href="/Uladzimir_Zylka/Zacvili_tvaje_vocy_miz_tlumu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1923 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Зацвілі твае вочы між тлуму..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Зацвілі твае вочы між тлуму..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зацвілі твае вочы між тлуму,</p>
<p>І, здаецца, твой стан мільгануў,</p>
<p>Перарваліся ніткаю думы,</p>
<p>Даўны смутак ціхутка крануў.</p>
<p>Быццам ветрык, збудзіліся згадкі,</p>
<p>Ў жыце ветрык драмаўшы між хваль;</p>
<p>Закружыліся лёгка, без звадкі,</p>
<p>І памкнулі ў блакітную даль.</p>
<p>Стала дзіўна, што годы так шпарка</p>
<p>Прашумелі, бы ўвосень лісты,</p>
<p>Жоўтым лісцем, алеямі парку</p>
<p>І ляглі, як смуга, на кусты.</p>
<p>Нагадалася даўняя казка...</p>
<p>Збаіў нехта дарэшты яе.</p>
<p>Але з попелу дзён кволай ласкай</p>
<p>Памяць даўняга міла ўстае.</p>
<p>Нібы сонцам зямля пасля буры,</p>
<p>Я асвечан маім пачуццём,</p>
<p>Нікне хмарнасць на твары панурым,</p>
<p>І вясёлкай я звязан з жыццём.</p>
<p>Як вясенняе ранне без суму,</p>
<p>Далікатны настрой агарнуў...</p>
<p>А ўсяго: твае вочы між тлуму</p>
<p>І твой стан, мне здалось, мільгануў.</p>
<p>1923</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>