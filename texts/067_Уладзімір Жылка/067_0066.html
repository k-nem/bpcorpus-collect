<div class="container">
<div class="book-utils">
<div id="qrcode"></div>
<a href="/Uladzimir_Zylka/Da_Piersi_Seli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1925 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Да Персі Шэлі -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Да Персі Шэлі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як магло бы дзяўчо без люстэрка</p>
<p>Кволых вёснаў пазнаць хараство?</p>
<p>Што было б к параўнанню ёй мерка</p>
<p>І прыбрацца было б якаво?</p>
<p>Ці Нарцыз ганарыўся б з уроды,</p>
<p>Ці дазнаўся б ўладарства свайго,</p>
<p>Каб не светлыя ціхія воды,</p>
<p>Што адбілі ў глыбінях яго?</p>
<p>І струна, каб не роднае рэха,</p>
<p>Каб не гэты ўзрушаючы гук,</p>
<p>Ці дрыжала б салодкай уцехай,</p>
<p>Ці гаіла б нястрыманасць мук?</p>
<p>І ад багны, ад рудага зрэб’я</p>
<p>Ці лілея б цягнулася ўвыш,</p>
<p>Каб не сонца прыветнае ў небе,</p>
<p>Каб не свет яго ў зяблую ціш?</p>
<p>І куды б мае думкі ляцелі,</p>
<p>І над ставам схілялісь якім?</p>
<p>Што пазнаў бы ў нябескім касцеле,</p>
<p>Каб не ўверыўся песням тваім?</p>
<p>О чароўнасць! О сонца! О Шэлі!</p>
<p>О, ні з кім незраўнаны, ні з кім!</p>
<p>1925</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>