<div class="container">
<div class="book-utils">
<div id="qrcode"></div>
<a href="/Uladzimir_Zylka/Vichor.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1921 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Віхор -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Віхор</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гасцём і мараю трывожнаю</p>
<p>Зляцеў да нас з-пад самых зор,</p>
<p>Краінай любаю разложнаю</p>
<p>Імкне, гудзе, шуміць віхор.</p>
<p>І не, не злы, але бушуючы,</p>
<p>У шалёным імпаце ўвесь ён,</p>
<p>Ваду азёр і рэк хвалюючы,</p>
<p>Пусціў па пушчах песню-звон.</p>
<p>Грыміць, гудзе ўсё недарэчнае,</p>
<p>Штораз віхор гучней, прудчэй.</p>
<p>Услухайся, паймі адвечнае —</p>
<p>І гімны вырвуцца з грудзей.</p>
<p>Пара, пара дазнацца, зверыцца</p>
<p>Сваіх магутных сонных сіл!</p>
<p>Адважны, хто спыніць намерыцца</p>
<p>Размах жыцця і творчы пыл?..</p>
<p>Дзе йдзем! І дзе капцы канцовыя?</p>
<p>Дзе ходу нашаму мяжа?..</p>
<p>Ў адказ віхор пяе ўсё новае,</p>
<p>І лязіво блішчыць нажа!</p>
<p>1921</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>