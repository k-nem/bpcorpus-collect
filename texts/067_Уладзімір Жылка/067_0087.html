<div class="container">
<div class="book-utils">
<div id="qrcode"></div>
<a href="/Uladzimir_Zylka/Napiaredadni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1923 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Напярэдадні -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Напярэдадні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ружовая стужка на ўсходзе,</p>
<p>Як сцяг пераможнага дня;</p>
<p>І марыць аб светлым прыходзе</p>
<p>Пярэдадня змрок, цішыня.</p>
<p>Халодныя, светлыя росы;</p>
<p>Спакой, нерухомасць і сон;</p>
<p>Траве ўжо здаюцца пракосы</p>
<p>І косаў сярэбраны звон.</p>
<p>У імшарах, балотах, лагчыне</p>
<p>Бялявы, празрысты туман;</p>
<p>А неба — глыбока і сіне,</p>
<p>А неба — бязмежны дыван.</p>
<p>І лес у чаканні бязмоўным</p>
<p>Зялёнай жывою сцяной</p>
<p>Стаіць, маліцвеннасці поўны,</p>
<p>Ўрачыста, як на мшы святой.</p>
<p>Зацвіркала першая птушка,</p>
<p>І ветрык павеяў свяжэй.</p>
<p>Ружова-ядвабная стужка</p>
<p>Палае ярчэй і ярчэй.</p>
<p>1923</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>