<div class="container">
<div class="book-utils">
<div id="qrcode"></div>
<a href="/Uladzimir_Zylka/Da_Piatra_ziaziulenka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1923 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Да Пятра зязюленька..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Да Пятра зязюленька..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Да Пятра зязюленька</p>
<p>Ў лесе кукавала;</p>
<p>Да шлюбу Гануленька</p>
<p>Весела спявала.</p>
<p>Ды гуляла, цешылась,</p>
<p>Не хапала ночы,</p>
<p>Ой, вячоркі-веселасць,</p>
<p>Ой, гады дзявочы!</p>
<p>Мінула зязюленькі</p>
<p>Ў лузе жыраванне.</p>
<p>Сцішала Гануленькі</p>
<p>Пры бацьках спяванне;</p>
<p>Не цвіці ты, зелейка —</p>
<p>Рута-мята ў садзе;</p>
<p>Ўбралі Ганну ў белейка,</p>
<p>Сядзіць на пасадзе.</p>
<p>— Ой, каханы татачка,</p>
<p>На што ж рыеш яму —</p>
<p>Выдаеш дзіцятачка</p>
<p>За нялюба замуж?</p>
<p>— Ой, матуля родная,</p>
<p>Чым табе не міла,</p>
<p>Ці была нягодная,</p>
<p>Ці не дагадзіла?</p>
<p>Чула сэрца чулае,</p>
<p>Не паможаш просьбай...</p>
<p>Выдаюць патулае</p>
<p>Татка з мамкай грозьбай.</p>
<p>Пойдзе кветка польная</p>
<p>У свет чужы за светы</p>
<p>Праклінаць бяздольныя</p>
<p>Маладыя леты.</p>
<p>1923</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>