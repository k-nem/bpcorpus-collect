<div class="container">
<div class="book-utils">
<div id="qrcode"></div>
<a href="/Uladzimir_Zylka/Kachanniu_nicoha_nie_treba.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1928 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Каханню нічога не трэба..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Каханню нічога не трэба..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Каханню нічога не трэба,</p>
<p>Каханне нічога не просе,—</p>
<p>Так радуе сіняе неба,</p>
<p>Так цешыць валошка ў калоссі.</p>
<p>Каханне, як песні пра зоры,</p>
<p>Лятункам заўсёды высока,</p>
<p>І шчасцем у свет, у прасторы</p>
<p>Каханка расквітвае вока.</p>
<p>І нат у затоенай скрусе</p>
<p>Тваіх нераздзеленых пешчаў,</p>
<p>К жалобе ніхто не прымусе</p>
<p>Надзею, што зрушана плешча.</p>
<p>Каханая, любая, квеце!</p>
<p>У палоне вясёлае долі</p>
<p>Ёсць песняй аб кім летуцеці,</p>
<p>І сэрцу даволі, даволі.</p>
<p>І сэрца бясхмарнае ясней</p>
<p>Схіляецца постаццю спелай,</p>
<p>Хоць сэрца яшчэ было б шчасней,</p>
<p>Каб дбаці аб кім яно мела.</p>
<p>1928</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>