<div class="container">
<div class="book-utils">
<div id="qrcode"></div>
<a href="/Uladzimir_Zylka/Chto_tam_paklikau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Хто там паклікаў?.." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Хто там паклікаў?.."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хто там паклікаў? Спяшаю за кім?</p>
<p>Хто так ўладарна й нячутна?</p>
<p>Ты, незнаёмая, правам якім,</p>
<p>Сілай якою магутна?</p>
<p>Доўгі з пытаннем супынен пагляд,</p>
<p>Чорныя вочы — вуголлі.</p>
<p>Кроўю і крозай закляты — ўжо фат,</p>
<p>Следам імкну мімаволі.</p>
<p>Ўсё заўважаецца — шэрасць, туман,</p>
<p>Людзі, рух вуліцай хуткі.</p>
<p>Гнуткі, паветраны ўслізгвае стан,</p>
<p>Крок яе лёгкі і пруткі.</p>
<p>Вось азірнулася — полымя з воч,</p>
<p>Профіль спакойны і тонкі.</p>
<p>Профіль... І бегчы?.. Як смешна!..</p>
<p>А, проч!</p>
<p>Боль, як і радасці,— звонкі!</p>
<p>Сэрца, замоўкні, ўзрушэнне, адрынь!</p>
<p>Дзіўнай мне мерай ты мерыш.</p>
<p>Біцца, маё неразумнае, кінь!</p>
<p>Як немагчымаму верыш?</p>
<p>1924</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>