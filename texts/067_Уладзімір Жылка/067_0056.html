<div class="container">
<div class="book-utils">
<div id="qrcode"></div>
<a href="/Uladzimir_Zylka/Biassonnie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1924 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Бяссонне -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Бяссонне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Смяротнае, глухой тугі</p>
<p>Зіяе чорнае бяздонне...</p>
<p>О час запынены, благі!</p>
<p>О ноч жахлівая бяссонная!</p>
<p>Не сплюшчыць высахшых вачэй</p>
<p>І пустаты не здолець немай.</p>
<p>Душа ў пацёмках, без надзей</p>
<p>Стаіць над нейкаю дылемай.</p>
<p>Тупы, халодны шчэміць боль,</p>
<p>Плывуць бязвольна думы ройма,</p>
<p>І жах цячэ праз сцены, столь</p>
<p>І песціць ў абцугах-абоймах...</p>
<p>Адна-аднюсенькая грань</p>
<p>Да новай, дзіўнае свабоды:</p>
<p>Ўстаець у жоўтым, здрадным здань</p>
<p>І ледзянячы вее подых...</p>
<p>Рукой нячутнай Шал кране,</p>
<p>І вернай не мінуць загубы...</p>
<p>Малюся — выратуй мяне,</p>
<p>Спакой адвечны, мілы, любы!</p>
<p>1924</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>