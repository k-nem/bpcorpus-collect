<div class="container">
<div class="book-utils">
<div id="qrcode"></div>
<a href="/Uladzimir_Zylka/Maich_radasciau_liscie_spadaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Маіх радасцяў лісце спадае..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Маіх радасцяў лісце спадае..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Маіх радасцяў лісце спадае,</p>
<p>Нібы лісце пажоўклае дрэў.</p>
<p>Эх, карчомная доля благая,</p>
<p>Патапіў бы цябе, каб прымеў.</p>
<p>Па-за воканню вецер галосе</p>
<p>І скавыча, паганы і злы,</p>
<p>Незадачная гэткая восень,</p>
<p>Незадачная радасць імглы.</p>
<p>І натрапіш на гэткую нетру,</p>
<p>Бы ў прадонную чорную цьму.</p>
<p>Не, я толькі ад лютага ветру,</p>
<p>Я ад ветру схаваўся ў карчму.</p>
<p>А калісь было неяк іначай</p>
<p>І хапала цяпла без таго,</p>
<p>Горкай памяці дробнай астачай</p>
<p>Да дзяцінства кульгаю свайго.</p>
<p>Але й тут жа на розум мужычы,</p>
<p>Як і ўсюды,— жывыя людцы.</p>
<p>І ў маім мо чытаюць абліччы,</p>
<p>Што не звёў я з канцамі канцы.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>