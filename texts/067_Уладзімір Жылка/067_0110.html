<div class="container">
<div class="book-utils">
<div id="qrcode"></div>
<a href="/Uladzimir_Zylka/Calaviek_i_mora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1927 -->
<!-- HEADER_FIELD Lang: bel -->
<!-- HEADER_FIELD Pravapis: A2008 -->
<!-- HEADER_FIELD Title: Чалавек і мора -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Чалавек і мора</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З Ш. Бадлера</i></p>
<p> </p>
<p>О, вольны чалавек. Заўжды любіцьмеш мора.</p>
<p>Яно—адбітак твой; твая душа—паглянь! —</p>
<p>Ў разгортванні валы бясконцае прасторы</p>
<p>І розум твой не менш тужлівая атхлань.</p>
<p>Ты любіш патанаць ў яго туманныя дарогі,</p>
<p>Ахопліваць яго істотаю сваёй,</p>
<p>І сэрца ўласнага рассейваеш трывогі</p>
<p>Пад гэты гук жальбы някорнай і дзікой.</p>
<p>Абодва хітрыя, вы так маўкліва-стрымны.</p>
<p>О чалавек, ніхто не змераў глыб тваю!</p>
<p>О мора, не злічыў ніхто твой скарб</p>
<p>інтымны!</p>
<p>Так тайну ўкрылі вы зайздросліва сваю!</p>
<p>А вось між тым вякі, вякі без падзялення,</p>
<p>Зацята йдзе наш бой бязлітасна-люты.</p>
<p>Так закаханы вы у бойку і знішчэнне,</p>
<p>О вечны змагары й нягодныя браты!</p>
<p>1927</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>