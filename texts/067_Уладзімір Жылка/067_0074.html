<div class="container">
<div class="book-utils">
<div id="qrcode"></div>
<a href="/Uladzimir_Zylka/Ironija.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1926 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Іронія -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Іронія</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Аздобленае ў мудрасць сэрца</p>
<p>Стае здаволена малым,</p>
<p>Дабро жыцця ў найменшай мерцы</p>
<p>Удзячнасцю сугучна ў ім.</p>
<p>Ды хто ляпей (хоць мо і люта)</p>
<p>Нас вучыць шанаваць дары,</p>
<p>Як не хвароба і пакута?</p>
<p>Як не блізняты — дзве сястры?</p>
<p>Шмат дзён ляжаў я непрытомны,</p>
<p>У цяжкай немачы слабы,</p>
<p>І варажыў мой лёс таёмны</p>
<p>Паўнюткі горкае жальбы.</p>
<p>Знясілены, худы, без ежы</p>
<p>Чакаў я — стухне воч святло,</p>
<p>І дух слабеў на цёмным ўзмежжы,—</p>
<p>Але жыццё перамагло.</p>
<p>І як не правы ты, Дэкарт!</p>
<p>Далі мне есці, я каштую</p>
<p>І чуюся, што нешта варт:</p>
<p>Я ем, і я — ужо існую.</p>
<p>1926</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>