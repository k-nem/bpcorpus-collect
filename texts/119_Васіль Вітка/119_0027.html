<div class="container">
<div class="book-utils">
<div id="qrcode"></div>
<a href="/Alaksandar_Puskin/Talisman.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1827 -->
<!-- HEADER_FIELD SectionAuthor: Вершы -->
<!-- HEADER_FIELD Title: Талісман -->
<!-- HEADER_FIELD Translation: Васіль Вітка -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Талісман</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Там, дзе мора вечна б’ецца</p>
<p>У крутыя берагі,</p>
<p>Там, дзе месячык снуецца</p>
<p>Ў хмарах цёплае смугі,</p>
<p>Дзе ў гарэмнай асалодзе</p>
<p>Ночку бавіць мусульман,</p>
<p>Чараўніца ў добрай згодзе</p>
<p>Мне ўручыла талісман.</p>
<p> </p>
<p>І ласкава гаварыла:</p>
<p>«Зберажы мой талісман:</p>
<p>Таямнічая ў ім сіла,</p>
<p>І каханне, і падман.</p>
<p>Ад хваробы, ад магілы,</p>
<p>Ў буру, ў грозны ураган</p>
<p>Галавы тваёй, мой мілы,</p>
<p>Не ўратуе талісман.</p>
<p> </p>
<p>І багаццямі Усходу</p>
<p>Ён не зможа адарыць,</p>
<p>Паднявольныя народы</p>
<p>Не здалее пакарыць;</p>
<p>Ні ў сяброўскае улонне</p>
<p>І ні ў спадзявання зман</p>
<p>Ён цябе на поўнач з поўдня</p>
<p>Не замчыць, мой талісман...</p>
<p> </p>
<p>А калі красуні вочы</p>
<p>Раптам на цябе зірнуць</p>
<p>І нагайца рукі ўночы</p>
<p>Здрадна шыю абвіюць —</p>
<p>Дружа любы! дасць ён рады</p>
<p>Ад сардэчных новых ран,</p>
<p>Ад падману і ад здрады —</p>
<p>Зберажэ мой талісман!»</p>
<p> </p>
<p>1827</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Vitka/">Васіль Вітка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>