<div class="container">
<div class="book-utils">
<div id="qrcode"></div>
<a href="/Vasil_Vitka/Hienieral_vierabiej.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Васіль Вітка -->
<!-- HEADER_FIELD CreationYear: 1962 -->
<!-- HEADER_FIELD FirstPublicationYear: 1963 -->
<!-- HEADER_FIELD SectionAuthor: Казкі -->
<!-- HEADER_FIELD SectionsTheme: Дзіцячая літаратура -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Генерал верабей -->
<h2><a href="http://knihi.com/Vasil_Vitka/">Васіль Вітка</a></h2>
<h2>Генерал верабей</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Гэй, дарогу, гэй, шырэй,</p>
<p>Лес густы, высокі -</p>
<p>На машыне верабей</p>
<p>Едзе да сарокі.</p>
<p> </p>
<p>У пагонах, у шнурах,</p>
<p>У шпорах са звонам,</p>
<p>Белабока толькі: - Ах! -</p>
<p>Сказала з паклонам.</p>
<p> </p>
<p>- Калі ласка, ваша чэсць.</p>
<p>Я даўно чакала.</p>
<p>Запрашаю за стол сесць</p>
<p>Госця-генерала.</p>
<p> </p>
<p>Налучыўся тут мядзведзь</p>
<p>На такое дзіва.</p>
<p>- Цьфу, няма на што глядзець! -</p>
<p>І ўсміхнуўся крыва.</p>
<p> </p>
<p>Усхапіўся верабей,</p>
<p>Адважны задзіра,</p>
<p>Як падыме крык: - Не смей</p>
<p>Зневажаць мундзіра!</p>
<p> </p>
<p>Загрудкі мядзведзя - цап:</p>
<p>- Ведай, з кім заняўся!</p>
<p>Ледзьве з вераб'ёвых лап</p>
<p>Мішка ўратаваўся.</p>
<p> </p>
<p><i>1962</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>