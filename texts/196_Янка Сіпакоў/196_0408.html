<div class="container">
<div class="book-utils">
<div id="qrcode"></div>
<a href="/Janka_Sipakou/Spioka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Спёка -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Спёка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Духата... Цішыня захрасла.</p>
<p>Як мёд, яе рэж, цягучую...</p>
<p>Глыбока ў званочку краскі пчала ўздыхае сасмаглая,</p>
<p>Жаўранак песню ўпусціў, і тая аб поле разбілася,</p>
<p>Стомлены бусел падскоквае</p>
<p>на патэльні сухога балота,</p>
<p>Камбайны па жыце сноўдаюць —</p>
<p>шукаюць свайго вадапою,</p>
<p>А калі іх з вядра пояць людзі,</p>
<p>без страху сюды збіраюцца</p>
<p>Птушкі, звяры паручнелыя, і кожны глыток яны</p>
<p>лічаць.</p>
<p>А зямля, як гаршчок гліняны, патрэскалася на</p>
<p>кавалкі,</p>
<p>Сама берагамі, як вуснамі,</p>
<p>прыпала да рэк перасохлых</p>
<p>І з прагнасцю з дна высмоктвае</p>
<p>апошнія цёплыя кроплі...</p>
<p>А громаадводаў антэны</p>
<p>ў небакрай углядаюцца пільна —</p>
<p>Кожную хмарку гатовы затрымаць на сваіх</p>
<p>іголках.</p>
<p>І толькі чуваць, як стукае</p>
<p>чалавечае сэрца ўзрушана —</p>
<p>Бы кроплі</p>
<p>буйнога</p>
<p>дажджу.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>