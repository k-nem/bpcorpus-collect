<div class="container">
<div class="book-utils">
<div id="qrcode"></div>
<a href="/Janka_Sipakou/A_satana_-_ludziej_i_Boha_vorah.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "А сатана — людзей і Бога вораг..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"А сатана — людзей і Бога вораг..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А сатана — людзей і Бога вораг —</p>
<p>Бывае, шэпча ціхенька на вуха:</p>
<p>«Паслухай,— шэпча ўнікліва,— паслухай,</p>
<p>Што табе разумныя гавораць.</p>
<p> </p>
<p>Паслухай — і хадзем са мною смела».</p>
<p>Куды хадзем? Галоўнае — навошта?</p>
<p>«Якая розніца — ратуй спачатку цела,</p>
<p>Усё даруецца — якой крывёй і коштам!»</p>
<p> </p>
<p>Чакай, а як душа? Яна ж святая!</p>
<p>Смяецца ў самы твар тады нягоднік:</p>
<p>«Душа? Ты што — у воблаках лятаеш?</p>
<p>Няма душы! Не да яе сягоння!»</p>
<p> </p>
<p>Дык, значыць, без душы аром і сеем?</p>
<p>Дык, значыць, без душы дзяцей люляем?</p>
<p>І без душы мы ненавідзім змея,</p>
<p>Які з нейтроннай бомбаю гуляе?</p>
<p> </p>
<p>Нячысцік, згінь! Душа мая са мною</p>
<p>Заўжды была і будзе — як сумленне.</p>
<p>І яе ні ласкай, ні маною</p>
<p>Не адбярэ ніхто ні на імгненне!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>