<div class="container">
<div class="book-utils">
<div id="qrcode"></div>
<a href="/Janka_Sipakou/Samadzierzac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: «Самадзержац» -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>«Самадзержац»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сядзіць ён на зялёным троне,</p>
<p>А побач птушкі гнёзды ўюць,</p>
<p>Прад ім схіляюцца ў паклоне,</p>
<p>Яму паклоны кветкі б’юць.</p>
<p> </p>
<p>І усыпаюць птушкі звонам</p>
<p>Яго манаршую гару,</p>
<p>Каб весялей было на троне</p>
<p>Гуляць капрызнаму цару.</p>
<p> </p>
<p>А ён сядзіць і ўсім кіруе:</p>
<p>Пчала — за ўзяткам хай ляціць,</p>
<p>А ветру — ветракі круціць,</p>
<p>А сонцу — яблыкі спяліць,</p>
<p>Зямлі — час жыта ўжо карміць,—</p>
<p>Усім занятак ён даруе.</p>
<p> </p>
<p>Уся зялёная прырода</p>
<p>Ў яго слабых яшчэ руках;</p>
<p>Жыве ён з ёю ў добрай згодзе —</p>
<p>Манарх у мокрых паўзунках.</p>
<p> </p>
<p>Плыве ў калысцы, нібы ў лодцы,</p>
<p>Пад ім — увесь зямны абшар.</p>
<p>Свой скіпетр — лёгкую бразготку</p>
<p>Трымае моцна гэты цар —</p>
<p>Дзіця малое...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>