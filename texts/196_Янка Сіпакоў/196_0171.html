<div class="container">
<div class="book-utils">
<div id="qrcode"></div>
<a href="/Janka_Sipakou/U_travie_pazuchlaj_i_scarnielaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "У траве пажухлай і счарнелай..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"У траве пажухлай і счарнелай..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У траве пажухлай і счарнелай</p>
<p>Я знайшоў, нібы зялёны промень,</p>
<p>Летнюю травінку, што глядзела</p>
<p>На мае сагрэтыя далоні;</p>
<p> </p>
<p>Як дзіця, прасілася на рукі</p>
<p>І аб пальцы цёрлася ў даверы.</p>
<p>Мне яе хацелася адхукаць</p>
<p>Ад дажджын цяжкіх, халодна-шэрых.</p>
<p> </p>
<p>Бо навокал вецер шорстка шастаў,</p>
<p>І зямля лядзела ўвачавідкі,</p>
<p>А на ёй, халоднай і лабастай,</p>
<p>Аж святліўся промень гэты кідкі.</p>
<p> </p>
<p>Асвятліла ярка наваколле</p>
<p>Полымя зялёнага успышка.</p>
<p>І здалося: адрастае голле,</p>
<p>Зноў лісты варушацца ў пупышках.</p>
<p> </p>
<p>Нібы лета абагрэла далі,</p>
<p>Зноў буслоў дачуўся звонкі клёкат.</p>
<p>І здалося: разам заспявалі</p>
<p>Тыя птушкі, што ўжо так далёка.</p>
<p> </p>
<p>Але гэта — толькі на хвіліну.</p>
<p>Зноў пры мне асенішча глухая.</p>
<p>Зноў гляджу на летнюю травіну,</p>
<p>Што пчалы настойліва чакае.</p>
<p> </p>
<p>Знаў — над ёй сняжынкі будуць віцца.</p>
<p>Мне яе, пазяблай, было шкода...</p>
<p>Я — дзівак. А мо то асалода</p>
<p>Не ў пару вось гэтак нарадзіцца?!</p>
<p> </p>
<p>І ў траве пажухлай, пачарнелай</p>
<p>Светла ззяць, нібы зялёны промень.</p>
<p>На зямлі халоднай і скалелай</p>
<p>Грэць чыесьці змёрзлыя далоні.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>