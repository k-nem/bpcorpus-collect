<div class="container">
<div class="book-utils">
<div id="qrcode"></div>
<a href="/Janka_Sipakou/Achviarny_dvor.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ахвярны двор -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Ахвярны двор</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Усе мы госці на гэтай роднай зямлі.</p>
<p>Кожны чалавек нарадзіўся толькі для таго,</p>
<p>каб памерці.</p>
<p>Ужо нараджаючыся, мы паміраем: упершыню ўдыхнуўшы паветра, мы выдыхаем</p>
<p>яго ў апошні раз.</p>
<p>Час хавае ў сабе і спеліць расстанне.</p>
<p>На вельмі кароткае імгненне з’яўляемся мы</p>
<p>ў гэты свет.</p>
<p>Дык навошта прывыкаць да яго так, як прывыкаем мы да вечнасці?</p>
<p>Навошта нам гэтак прагна трымацца за тое,</p>
<p>што ўсё роўна неўзабаве, нібы чужую</p>
<p>цацку, давядзецца аддаваць?</p>
<p>Усе зважаюць на час, і толькі сам час ні на</p>
<p>кога не зважае.</p>
<p>Усе мы лішнія тут?</p>
<p>А гэты свет — чужая цацка, і яна не для</p>
<p>нас?</p>
<p>Не, няпраўда,— і не чужая, і менавіта для</p>
<p>нас!</p>
<p>Усё, што пасеяў час,— узыходзіць.</p>
<p>І нараджаючыся, чалавек не памірае, а</p>
<p>ўпарта жыве, бо паміж першым уздыхам і апошнім выдыхам — такая несхадзімая прастора, такое віраванне і такі</p>
<p>шал жыцця, што мы паспяваем начыста забыцца, што свет не вечны, а мы —</p>
<p>усяго толькі госці ў ім.</p>
<p>Не, не лішнія мы на зямлі!</p>
<p>І свет памірае для нас паасобку, бо ён памірае з кожным з нас.</p>
<p>Але ён вечны сам па сабе. І жыве пасля нас.</p>
<p>І будзе жыць заўсёды. Разам з тымі, хто</p>
<p>застаўся хвалявацца на вечных скразняках жыцця.</p>
<p>Так думалася ў самалёце над Арменіяй.</p>
<p>Над Эчміядзінам думалася. Куды ўжо</p>
<p>даўно прастуе мая душа па сваёй невідомай і нетаптанай сцежцы.</p>
<p>Хоць з вышыні і відаць столькі сцежак і дарог. Зверху ўсё здаецца відней. І ўсё</p>
<p>хочацца паправіць.</p>
<p>Навошта, да прыкладу, вунь той дарожцы</p>
<p>абгінаць лясок, калі можна прайсці прамей — вунь праз гэтае поле.</p>
<p>І чаму так пятляе рака — робіць столькі</p>
<p>лішніх заваротаў, спяшаючыся да мора?</p>
<p>Не, гэта толькі душа імкнецца напрамкі, не</p>
<p>зважаючы ні на горы, ні на моры, ні на</p>
<p>перашкоды.</p>
<p>А дарога ці сцежка так сабе не робіцца.</p>
<p>Колькі людзі папаходзяць спачатку, папамераюць усюды зямлю нагамі, пакуль адважацца на дарогу, адважацца пачаць яе.</p>
<p>Дарогаю ўсё апраўдана і выверана — кожны яе паварот: калі яна абгінае лес —</p>
<p>значыць, так і трэба, значыць, па-іншаму ісці нельга.</p>
<p>Дарога — жывая, яна — для жыцця.</p>
<p>А мы часам не задумваючыся забіваем яе —</p>
<p>колькі ў маёй Беларусі абыяка заарана дарог і сцяжын да мёртвых, неперспектыўных вёсак...</p>
<p>Хоць дарога і здаецца нам вечнаю і ўсёадольнаю.</p>
<p>Якой бы высокай ні была гара, яе ўсё роўна</p>
<p>пераможа дарога — яна пройдзе па самай вяршыні.</p>
<p>Якой бы гразкаю, непраходнаю ні была нізіна, час і дарога перамогуць і яе — па</p>
<p>твані і дрыгве пабяжыць гасцінец ці</p>
<p>прасёлак.</p>
<p>Цікава, а ці круціцца яшчэ ў пройме кола</p>
<p>самалёта?</p>
<p>Разагнанае зямлёю, яно, і ўзнесенае над ёю,</p>
<p>доўга круцілася і ў небе, пакуль не схавалася за срабрыстымі створкамі пад</p>
<p>крылом.</p>
<p>Самалёт ідзе на пасадку.</p>
<p>А ў гэты час аднекуль з паўночнага ўсходу,</p>
<p>з далёкага ад Эчміядзіна сяла, што схавалася за рабрыстым Памбакскім хрыбтом, выходзіць дзядзька, руплівы дзядзька Ашот, з пеўнем пад пахаю і таксама</p>
<p>кіруецца ў Эчміядзін.</p>
<p>Мы яшчэ не ведаем адзін аднаго, не ведаем,</p>
<p>што сустрэнемся, але сустрэнемся абавязкова.</p>
<p>Ногі, канечне ж, не самалёт, але яны надзейней: з імі абавязкова прыйдзеш туды,</p>
<p>куды задумаў.</p>
<p>Шкада, што на іх можна хадзіць толькі па</p>
<p>зямлі. Цікава, ці круціцца яшчэ кола ў</p>
<p>люку? А неба, канечне ж, толькі для</p>
<p>птушак. І яшчэ для прыдуманых намі</p>
<p>самалётаў. Але не для людзей. Чалавек</p>
<p>чужы небу. Ён калі і дасягае неба, то</p>
<p>толькі ў пазычанай у зямлі, украдзенай</p>
<p>у зямлі герметычна закаркаванай прасторы паветра.</p>
<p>Неба — яно для нашага позірку. І для нашай думкі — знізу ўверх — таксама.</p>
<p>Думка знізу ўверх — адкрыццё неба.</p>
<p>Думка зверху ўніз — адкрыццё зямлі.</p>
<p>Мікаэл, сусед па крэсле, расказвае:</p>
<p>— Майго бацьку туркі забралі ў армію.</p>
<p>Асталіся ў яго старыя бацькі, маладая</p>
<p>жонка і малыя дзеці — аж сямёра.</p>
<p>А тут пачалася разня. Бацька ўцёк спачатку ў Персію, затым пераехаў у Францыю. Там я і нарадзіўся. Бацьку зараз</p>
<p>за дзевяноста гадоў. Мая маці ў бацькі</p>
<p>ўжо другая жонка. А тую, першую</p>
<p>сям’ю — усю парэзалі. У бацькі ў Арменіі аставаліся яшчэ двое братоў з</p>
<p>сем’ямі. І іх таксама ўсіх...</p>
<p>Ці круціцца яшчэ кола?</p>
<p>А ў дзядзькі, што выходзіць з двара, пытаецца сусед:</p>
<p>— Куды сабраўся, Ашот?</p>
<p>— У Эчміядзін пайду, Карапет.</p>
<p>— А певень навошта?</p>
<p>— Ты ж ведаеш, што я пеўня паабяцаў Богу. Сказаў яму:</p>
<p>«Калі вернецца жывы і здаровы мой сынок,</p>
<p>мой Гагік, з арміі, я ахвярую Усявышняму самага лепшага свайго пеўня».</p>
<p>Сын, ты ж бачыў сам, вярнуўся яшчэ</p>
<p>ўвосень, а ахвяраванне я, нягоднік, затрымаў. Зіма ж ужо, бачыш...</p>
<p>Язычніцтва гэта, але што ж зробіш, калі яно</p>
<p>дружыць і з праваслаўным Ашотам.</p>
<p>Жыццё дорыць чалавеку не толькі гора, але</p>
<p>і радасць.</p>
<p>Адкрыліся проймы, і з іх зноў выкаціліся</p>
<p>колы.</p>
<p>Яны, здаецца, яшчэ круціліся.</p>
<p>Ці то ад таго, як узляталі, не спыніліся, ці</p>
<p>то закруціліся ўжо зараз — ад прагі, нецярплівасці хутчэй сустрэцца з цвёрдай</p>
<p>зямлёю, хутчэй дакрануцца да яе.</p>
<p>Неба, канечне, для самалётаў, але зямля</p>
<p>ўсё ж надзейней. І нагам, і колам на ёй</p>
<p>спакайней.</p>
<p>Дзень добры, старажытная зямля!</p>
<p>Зямля Месропа Маштоца, вялікага азбукатворцы, на якога моляцца армяне, бо</p>
<p>стварыць азбуку — гэта тое ж самае,</p>
<p>што стварыць дзяржаву: была б толькі</p>
<p>азбука, а дзяржава знойдзецца!</p>
<p>Зямля векапомных камянёў і мудрых кніг!</p>
<p>Камяні часам бунтавалі, а кнігі запаміналі</p>
<p>гэта.</p>
<p>Матэнадаран — сховішча старажытных рукапісаў — усё помніць: у ім спрасаваўся час, спрасавалася вечнасць.</p>
<p>Той час, які ніколі не спыняецца.</p>
<p>Той час, які ніколі не нараджаецца і ніколі</p>
<p>не памірае, нідзе не пачынаецца і нідзе</p>
<p>не канчаецца.</p>
<p>Старажытныя летапісы, увабраўшы час, расказваюць, як раззлаваліся самі па сабе</p>
<p>камяні ў Аюдзоры ў восьмым стагоддзі;</p>
<p>як магутны землятрус разбурыў горад</p>
<p>Дзвін у дзевятым стагоддзі;</p>
<p>як у дзесятым стагоддзі абараняўся ад</p>
<p>ашалелых камянёў Звартноц, але так і</p>
<p>не змог абараніцца;</p>
<p>як у чатырнаццатым стагоддзі ў руіны</p>
<p>ператварыўся Татырскі манастыр з універсітэтам Ані, а пасля рассыпалася і</p>
<p>сама сталіца старажытнай Арменіі; як</p>
<p>у семнаццатым стагоддзі падземны грымак разбурыў язычніцкі храм Гарні...</p>
<p>«Каменне ўпала на нашы галовы»,— ва ўсе</p>
<p>часы ўздыхалі каля руін армянскія старыя — і мудрацы, і звычайныя людзі.</p>
<p>Не паспееш абжыцца, а ўжо трэба пакідаць</p>
<p>абжытае.</p>
<p>Не паспееш паставіць хату, а ўжо трэба разбіраць яе.</p>
<p>Не паспееш пасадзіць сад, а ўжо трэба яго</p>
<p>выкарчоўваць, каб забраць з сабою.</p>
<p>Амаль паўтары тысячы разоў за паўтары</p>
<p>тысячы гадоў нашай эры камяні землятрусу падалі на галовы армян.</p>
<p>Колькі ж армян засталося пад гэтымі камянямі?!</p>
<p>А яшчэ кажуць: «Камяні — гэта дзеці землятрусаў...»</p>
<p>Дык якія ж гэта дзеці, калі яны разбойнікі</p>
<p>Хаця — усё правільна: якія бацькі, такія і</p>
<p>дзеці.</p>
<p>Ад землятрусу і павінен нарадзіцца нягоднік.</p>
<p>«Пайду-ткі я напрасткі»,— думае Ашот.</p>
<p>А напрасткі — гэта не заўсёды прама. І не</p>
<p>заўсёды па дарозе. Часцей за ўсё — не</p>
<p>па дарозе.</p>
<p>Не па дарозе нагам, затое па дарозе сэрцу.</p>
<p>«Ага, пайду напрасткі,— згаджаецца сам з</p>
<p>сабою Ашот.— Няхай мяне вядзе ў Эчміядзін душа, а не ногі. І няхай павадыром мне, як і ўсім армянам, будзе</p>
<p>наш святы Арарат — гара, якая відна</p>
<p>кожнаму армяніну з кожнага кутка Арменіі — з узгорка і з лагчыны, з хаты</p>
<p>і з высотніка».</p>
<p>Гара, якая здаецца самаю высокаю ў свеце:</p>
<p>яе ж не затапілі нават раз’юшаныя воды</p>
<p>сусветнага патопу.</p>
<p>Гара, з якой пасля патопу разляцеліся па</p>
<p>ўсім свеце птушкі, разышліся жывёлы,</p>
<p>распаўзліся змеі, рассяліліся людзі.</p>
<p>Гара, якую відаць, хоць яна і не бачна.</p>
<p>Гара, якая за стагоддзі стала зоркаю.</p>
<p>Пуцяводнаю.</p>
<p>А па дарозе, думае, я, канечне ж, на Севан</p>
<p>зайду, пастаю там над святою, абмялелаю вадою, пацепаюся ў халодных, такіх густых і кудлатых воблаках — яны</p>
<p>будуць плысці па маіх нагах, намотвацца будуць на рукі, казытаць будуць мне</p>
<p>твар.</p>
<p>У Сардарабад зайду.</p>
<p>Пакланюся там нізка каменным быкам, якія,</p>
<p>наставіўшы рогі, гатовы з гонарам сустрэць любую небяспеку, што можа</p>
<p>здарыцца на армянскай зямлі.</p>
<p>І Звартноц, вядома ж, не абміну.</p>
<p>Ён па дарозе — і душы, і нагам па дарозе.</p>
<p>Там храм урарційскіх ахвярапрынашэнняў</p>
<p>быў.</p>
<p>Язычніцкія храмы пасля таго, як армяне</p>
<p>згадзіліся стаць хрысціянамі, разбураліся паўсюль. А гэты — стаяў. Чатыры</p>
<p>стагоддзі яшчэ стаяў. Нават каталікос</p>
<p>баяўся разбураць. Вельмі многа яшчэ</p>
<p>язычнікаў было ў Арменіі.</p>
<p>А ўсё ж разбурылі, а на месцы яго царкву</p>
<p>пабудавалі. На падмурку урарційскага</p>
<p>храма паставілі.</p>
<p>Торас Тараманян усё сваё жыццё прысвяціў гэтаму храму. Усё даказваў яго форму. А памёр — разабраліся: і праўда,</p>
<p>форма такая, якой і ўяўляў яе Тараманян.</p>
<p>А я яшчэ забягу ў Лондан, заскочу ў Парыж, а можа, і ў Нью-Йорку пабуду.</p>
<p>Каб родзічаў і землякоў там пабачыць.</p>
<p>Нагам, праўда, гэта далёка, а вачам —</p>
<p>блізка.</p>
<p>Чалавек ідзе далёка, а яго душа ідзе яшчэ</p>
<p>далей.</p>
<p>Чалавек залежыць ад дарогі, а душа ні ад</p>
<p>кога і ні ад чога не залежыць. Яна вольная.</p>
<p>І на зямлі, і на небе вольная.</p>
<p>Сто пар чаравікаў стопча дзядзька Ашот,</p>
<p>пакуль дойдзе да Эчміядзіна.</p>
<p>А я — нічога не стаптаў. Самалёт абутак шануе — нічога ў крэсле не рвецца, нічога</p>
<p>ў лёце не носіцца.</p>
<p>Толькі што быў у Мінску, а ўжо ў Эчміядзіне.</p>
<p>Эчміядзін — сталіца армянскай веры.</p>
<p>Для армянскай апостальскай царквы гэта як</p>
<p>Арарат — з усяго свету глядзяць набожныя і непабожныя армяне ў бок Эчміядзіна.</p>
<p>Царква святога Карапета.</p>
<p>Васковая свечка і звычайны крыжык няхай</p>
<p>будуць мне самым дарагім сувенірам з</p>
<p>Эчміядзіна.</p>
<p>Эчміядзінскі храм — гістарычны. Ён першы</p>
<p>хрысціянскі храм на тэрыторыі нашай</p>
<p>краіны.</p>
<p>Зноў музей. А ў ім кнігі. Тыя, што ведаюць</p>
<p>і помняць усё.</p>
<p>Дарэчы, а як дорага каштуе чалавечае</p>
<p>жыццё?</p>
<p>Яно унікальнае і бясцэннае — няма такой</p>
<p>меркі, якою можна было б вымераць</p>
<p>каштоўнасць чалавечага жыцця.</p>
<p>Тым больш — няма такіх каштоўнасцей,</p>
<p>за якія б можна было купіць чалавечае</p>
<p>жыццё.</p>
<p>І ўсё ж чалавечае жыццё часам можа каштаваць усяго толькі пяць кніг.</p>
<p>Усяго толькі? Цэлых пяць кніг!</p>
<p>Купіць жыццё ні за якія скарбы нельга, а</p>
<p>вось аддаць яго за каштоўнасці —</p>
<p>можна.</p>
<p>Пяць кніг перапісала за сваё жыццё манашка Маргарыта Алексанян — на кожную</p>
<p>з іх адшкадавала па пяць сваіх год.</p>
<p>Пятую не паспела дапісаць, аслепла — пра-</p>
<p>цавала ж кожны дзень пры свечках, а</p>
<p>гэта, самі ведаеце, якая тонкая і ўважлівая работа.</p>
<p>«Рука мая знікне, а напісанае мною, застанецца».</p>
<p>Трон вярхоўнага патрыярха і каталікоса ўсіх</p>
<p>армян Вазгена Першага.</p>
<p>Перламутравы і недасяжны.</p>
<p>Алтар з ружовага, як узыход сонца, мармуру, які нарадзіўся, дарэчы, у Італіі.</p>
<p>Люстры з чэшскага шкла.</p>
<p>На мармуры, прыгожым і таямнічым, малюнкі — яшчэ больш прыгожыя і таямнічыя.</p>
<p>На галаве ў Яго Святасці — чорная накідка,</p>
<p>нібы чорны мяшок з крыжам — ён нібы</p>
<p>чорная харугва спадае на плечы.</p>
<p>На шыі — знак на ланцужку з выяваю немаўляці; якраз такога, кажуць, знайшлі</p>
<p>пасля чарговага землятрусу: як купалі</p>
<p>ў ванне, так і ляжыць — маці раздушана, вада раздушана, зледзянела, а яно</p>
<p>ляжыць у адубелай вадзе і толькі ножкамі сучыць.</p>
<p>Сівая барада і мудрыя ад тугі і роздуму</p>
<p>вочы. Ад чакання бяды і радасці адначасова.</p>
<p>Любой радасці Яго Святасць радуецца разам</p>
<p>з народам, у любой бядзе імкнецца супакоіць народ.</p>
<p>«Пасля малітвы і жалобы павернем нашы</p>
<p>твары да ашаломленага трывогаю народа і да нашых разбураных гарадоў, са</p>
<p>скрухаю і смуткам у сэрцы, але без адчаю, не адчуваючы сябе пераможанымі.</p>
<p>Са светлаю вераю, нязломным духам,</p>
<p>моцнымі рукамі стойка прымем наш лёс,</p>
<p>мужна выцерпім любыя выпрабаванні...</p>
<p>Менавіта ў такія хвіліны народы могуць</p>
<p>даказаць сваю дабрачынную сутнасць,</p>
<p>сілу самаахвярнасці, сапраўдную любоў</p>
<p>да Радзімы».</p>
<p>А як інакш скажаш, калі раптам звар’яцеюць камяні?!</p>
<p>Калі пачнуць стагнаць першыя параненыя — без вайны?</p>
<p>Калі аціхнуць забітыя — у мірны час?</p>
<p> </p>
<p>— Ай-яй-яй, што ж гэта ты, нягоднік, робіш?! — пляснуў даланёю аб далонь —</p>
<p>шорсткаю аб мазольную — дзядзька</p>
<p>Ашот.</p>
<p>Певень, як і зняволены чалавек, таемна разбарсаў за дарогу шнуркі, развязаў-вызваліў ногі і, вырваўшыся з дзядзькавых</p>
<p>рук, паімчаўся як дуж па дарозе, валакучы за сабою вяроўку.</p>
<p>Але паімчаўся не ў Эчміядзін, а назад паімчаўся, за Памбакскі хрыбет пабег —</p>
<p>дадому.</p>
<p>Нібы душою адчуў: Эчміядзін блізка.</p>
<p>Нібы сэрцам зразумеў: ахвяравальны двор</p>
<p>побач ужо.</p>
<p>А каму, якой ахвяры, скажыце, хочацца хутчэй на той ахвяравальны двор, на тыя</p>
<p>ахвяравальныя камяні?</p>
<p>Калі норкі ў Беларусі адчулі, што іх гадуюць не на жыццё, а на каўняры, яны</p>
<p>палічылі за лепшае самагубства.</p>
<p>Калі кіпарысы ў Танзаніі зразумелі, што іх</p>
<p>гадуюць на драўніну, на знішчэнне, яны</p>
<p>самі пачалі ўсыхаць. Ад вярхушак да</p>
<p>каранёў.</p>
<p>Кажуць, на кіпарысы напаў нейкі мор, ней-</p>
<p>кая чума, а мне здаецца, што гэта таксама самазабойства.</p>
<p>Калі норкі ведаюць, што іх будуць забіваць,— гінуць.</p>
<p>Калі кіпарысы ведаюць, што іх будуць зразаць,— таксама гінуць, паміраюць самі.</p>
<p>А певень бяжыць назад, за Памбакскі хрыбет — абы далей ад зненавіднага ахвяравальнага каменя.</p>
<p>А за ім бяжыць і дзядзька Ашот.</p>
<p>І злуецца: «Ну і сілы ж сабраў у мяне падпахаю, нягоднік,— не дагнаць».</p>
<p>І сам сябе ўшчувае: «А які ж ён нягоднік —</p>
<p>яму ж проста дамоў хочацца».</p>
<p>І шкада яму пеўня — самага прыгожага і галасістага ў сяле.</p>
<p>Але што зробіш: паабяцаў Богу.</p>
<p>Вунь Гагік ужо і адпачыў пасля арміі, ужо</p>
<p>і ў школе настаўнікам працуе, а ён пеўня яшчэ не аддаў.</p>
<p>Добра, што вяровачка па зямлі валачэцца —</p>
<p>з вяровачкаю далёка не ўцячэш.</p>
<p>Дагнаў дзядзька Ашот вяровачку, наступіў на</p>
<p>яе, а пасля ўжо і самога пеўня дагнаў.</p>
<p>«Куды ты ўцякаеш, харашун?»</p>
<p>Маўчыць певень. Толькі цяжка дыхае і глядзіць на дзядзьку сваім круглым чырвоным вокам.</p>
<p>Цяжка дыхае певень, цяжка дыхае і дзядзька Ашот...</p>
<p> </p>
<p>— Слухай, ты не хочаш зірнуць на наш</p>
<p>ахвяравальны двор? — пытаюцца армянскія сябры.— Успомніць сваё язычніцтва?</p>
<p>Вядома ж, хачу!</p>
<p>Я і сам пакланяюся Богу — таму, што ў нас</p>
<p>і вакол нас, таму, што ёсць ісціна і ёсць</p>
<p>парадак, таму, што ёсць камень і ёсць</p>
<p>вада, сонца і трава, дрэва і біяполе, слова і думка.</p>
<p>Цесны двор за храмам і царквою, за апартаментамі каталікоса.</p>
<p>— Дзень добры, дзядзька Ашот! Вы ўжо</p>
<p>тут?</p>
<p>Ага, ногі, я ж казаў, зручней за самалёт. Таму, што яны служаць зямлі, а не небу.</p>
<p>Ногі, значыць, і самалёт перагнаць могуць.</p>
<p>Стаіць дзядзька з пеўнем падпахаю і не ведае, што рабіць.</p>
<p>Вяровачка з пеўневай нагі да самай зямлі</p>
<p>звісае, пыл з дзядзькавых чаравікаў змятае.</p>
<p>Тут ужо многія працуюць: хто авечачку</p>
<p>асвяжоўвае, хто нават цялятка не пашкадаваў, аджалеў, а дзядзька з пеўнем</p>
<p>стаіць і не ведае, як абысціся: не можа</p>
<p>ён зарэзаць свайго пеўня, хоць плач —</p>
<p>дома на гэтую справу ён заўсёды ўгаворвае свайго суседа Карапета.</p>
<p>Але свет не без добрых людзей — і тут знаходзяцца памочнікі.</p>
<p>Калі яны руйнуюць пеўня, дзядзька Ашот</p>
<p>толькі адварочваецца — самы ж прыгожы за ўсім Памбакскім хрыбтом певень</p>
<p>быў, сама голасна ў тым баку ён пяяў.</p>
<p>Свяжуем дзядзькавага пеўня, варым яго ў</p>
<p>самым вялізным чане — меншыя ўсе занятыя.</p>
<p>Прыходзьце, убогія і калекі, прыходзьце,</p>
<p>бяздомныя і няшчасныя, прыходзьце,</p>
<p>уніжаныя і адрынутыя, прыходзьце ўсе,</p>
<p>хто халодны і галодны, прыходзьце есці</p>
<p>з намі дзядзькавага пеўня.</p>
<p>Дарагі быў Ашоту певень, але яшчэ даражэйшы яму сынок Гагік — ён шчасліва</p>
<p>адслужыў у войску, шчасліва вярнуўся</p>
<p>з арміі — і зараз дзядзька Ашот аддае</p>
<p>Богу Богава.</p>
<p>«Дзякуй, Божа, што ты захаваў мне сына»...</p>
<p>Ядзім дзядзькавага пеўня — аблашчаныя і</p>
<p>недарэкі, пры пасадах і беспрацоўныя,</p>
<p>пры гальштуках і ў лахманах,— і думаем пра дабрату і міласэрнасць.</p>
<p>Няхай не паміраюць у мірны час людзі!</p>
<p>Няхай і ў ваенны не паміраюць, бо ваеннага</p>
<p>часу не павінна быць на зямлі.</p>
<p>І вось ужо мне час развітвацца з дзядзькам</p>
<p>Ашотам.</p>
<p>Мне — на самалёт, яму — зноў на ногі.</p>
<p>Мне — на неба, яму — зноў на зямлю: з зямлі і на зямлю, значыць.</p>
<p>І тут зноў звар’яцелі камяні.</p>
<p>Жыццё дорыць чалавеку не толькі радасць,</p>
<p>але і гора.</p>
<p>Абваліліся, аселі гарады Ленінакан, Кіравакан, Спітак.</p>
<p>Абвалілася і сяло дзядзькі Ашота — нікога ў</p>
<p>ім не засталося.</p>
<p>Ні чалавека, ні пеўня.</p>
<p>Абвалілася і школка, дзе прывыкаў ужо да</p>
<p>радаснай працы Гагік, і пад яе руінамі</p>
<p>назаўсёды застаўся разам з дзецьмі і</p>
<p>настаўнік.</p>
<p>Гагік, які шчасліва вярнуўся з войска...</p>
<p>«Зноў каменне ўпала на нашы галовы!»—</p>
<p>як звар’яцелы, закрычаў асірацелы</p>
<p>дзядзька Ашот.</p>
<p>Ты чытала, мая зажураная, пра гэта ў газетах?</p>
<p>«Жахлівае землетрасенне абрынулася на Арменію».</p>
<p>«Калі адкапалі аднаго чалавека ў Спітаку,</p>
<p>ён падняў рукі ўгору — думаў, што пачалася вайна, і іншаземных выратавальнікаў прыняў за акупацыйныя войскі».</p>
<p>«Гляджу, аж гэта гарыць мой брат. Цела яго</p>
<p>гарыць. Я цягну яго, а ён, нежывы, гарыць».</p>
<p>«Выратавальнік з Беларусі. Убачыў, як паднялі пліту, раздушаных маці з дзецьмі,</p>
<p>і тут жа ўпаў мёртвы: разрыў сэрца».</p>
<p>«Каменне ўпала на нашы галовы».</p>
<p>Гул самалётаў не сціхае над Ерэванам: гэта</p>
<p>свет гаворыць з журботнай Арменіяй.</p>
<p>А пад гэты трывожны гул Яго Святасць каталікос усіх армян думае, як супакоіць</p>
<p>Ашота і натхніць на жыццё свой разгублены ад гора народ.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>