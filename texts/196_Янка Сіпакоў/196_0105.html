<div class="container">
<div class="book-utils">
<div id="qrcode"></div>
<a href="/Janka_Sipakou/Kozny_dzien_pracynajessia_z_prahaju_cudu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Кожны дзень прачынаешся з прагаю цуду..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Кожны дзень прачынаешся з прагаю цуду..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Кожны дзень прачынаешся з прагаю цуду,</p>
<p>А яго ўсё няма — як будзёніцца ціш!</p>
<p>І дарэмна чакаеш нязвыклага гуду,</p>
<p>Пры якім, нібы ў космас, у свет паляціш.</p>
<p> </p>
<p>Так, звычайна усё, як заўсёды — без свята.</p>
<p>І будзёняцца ў шэрані вочы твае,</p>
<p>І зашоргалі ў снежных сумётах лапаты,</p>
<p>І пад кранам вада, як пад лёдам, пяе.</p>
<p> </p>
<p>Пад акном неразвіднелым сварыцца хтосьці,</p>
<p>І машыны спрабуюць па веі паўзці...</p>
<p>Ну, а цуд? Ну, а свята?.. Нячастыя госці! —</p>
<p>Ля цябе неяк збоку спяшаюць прайсці.</p>
<p> </p>
<p>І сягоння зноў будзе усё, як і ўчора,</p>
<p>Будзе дзень, што на памяць, бы ўрок, завучыў.</p>
<p>І знаёмы аўтобус, і праца — да зморы,</p>
<p>І знаёмая крыўда — як стрэмка ў душы...</p>
<p> </p>
<p>Ну, а можа, той цуд, як заўсёды, з табою,</p>
<p>Можа, лепшага свята на свеце няма —</p>
<p>Калі сонца, ўзыходзячы, ў гурбе прыстоіць,</p>
<p>Калі б’ецца, як мятлушка, ў шыбу зіма...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>