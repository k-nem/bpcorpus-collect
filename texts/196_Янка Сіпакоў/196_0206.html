<div class="container">
<div class="book-utils">
<div id="qrcode"></div>
<a href="/Janka_Sipakou/Jana_u_ruce_scaslivaja_lazala.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Яна ў руцэ шчаслівая ляжала..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Яна ў руцэ шчаслівая ляжала..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Яна ў руцэ шчаслівая ляжала,</p>
<p>Шчакою саграваючы далонь,</p>
<p>Падцяўшы лапкі і схаваўшы джала,</p>
<p>Суняўшы спапяляючы агонь.</p>
<p> </p>
<p>Як радасна, што праляцела міма</p>
<p>І чалавеку — раны ніякой!</p>
<p>Яна радзела ласкамі усімі,</p>
<p>К далоні прытуліўшыся шчакой.</p>
<p> </p>
<p>Хаця якія ласкі ў гэтай згубы,</p>
<p>У гэтай папярэдніцы крыві,</p>
<p>Што гэтак абяскроўлівае губы,</p>
<p>Надзею адбіраючы: «Жыві!»</p>
<p> </p>
<p>Няма ў яе ні лапак і ні джала —</p>
<p>Круглёная, адкуль ні паглядзець,</p>
<p>Век іншага жыцця яна не знала,</p>
<p>Як смерць.</p>
<p> </p>
<p>Кавалачак малы вялікай смерці,</p>
<p>Кавалачак халоднага свінца,</p>
<p>Яна была шчасліваю, паверце,</p>
<p>У той руцэ задымленай байца.</p>
<p> </p>
<p>Нікога не забіла, дзякуй Богу,</p>
<p>Нікога у магілу не звяла...</p>
<p>Смерць на жыццё мяняла перамога,</p>
<p>І куля ўжо апошняю была.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>