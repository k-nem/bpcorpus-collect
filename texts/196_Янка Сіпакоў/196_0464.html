<div class="container">
<div class="book-utils">
<div id="qrcode"></div>
<a href="/Alaksandar_Puskin/Deman.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD SectionAuthor: Вершы -->
<!-- HEADER_FIELD Title: Дэман -->
<!-- HEADER_FIELD Translation: Янка Сіпакоў -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Дэман</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Калі усё было мне новым,</p>
<p>Калі ўсім захапляўся я —</p>
<p>Дзяўчат пагляды, шум дубровы</p>
<p>І ўночы спевы салаўя, —</p>
<p>Калі пачуцці волі, брацтва,</p>
<p>Каханне, слава, гурт сяброў</p>
<p>І ўсе натхнёныя мастацтвы</p>
<p>Так моцна хвалявалі кроў, —</p>
<p>Тады надзей і ўцех імгненні</p>
<p>Раптоўна засцячы журбой,</p>
<p>Якійсьці дужа злосны геній</p>
<p>Хадзіць таемна ў дом стаў мой.</p>
<p>БЫЛІ журботныя сустрэчы:</p>
<p>Яго усмешка і пагляд,</p>
<p>Зласлівасць слоў яго штовечар</p>
<p>Лілі ў душу халодны яд.</p>
<p>Паклёпам, быццам бы ахвяру,</p>
<p>Ён лёс нястомна спакушаў,</p>
<p>Цудоўнае лічыў ён марай,</p>
<p>Натхненнем горда пагарджаў.</p>
<p>Не верыў ён каханню, волі,</p>
<p>З насмешкай на жыццё глядзеў —</p>
<p>Ва ўсёй прыродзе сам ніколі</p>
<p>Нічога славіць не хацеў.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Sipakou/">Янка Сіпакоў</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>