<div class="container">
<div class="book-utils">
<div id="qrcode"></div>
<a href="/Janka_Sipakou/Lazac_na_daloni_zierni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ляжаць на далоні зерні..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Ляжаць на далоні зерні..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ляжаць на далоні зерні...</p>
<p>Не верне зямля іх?.. Ці верне?..</p>
<p>Чысценькія такія,</p>
<p>Дагледжаныя і сухія;</p>
<p>Іх аддаваць страшліва</p>
<p>Нават зямлі ўрадлівай.</p>
<p> </p>
<p>А што, калі сонца не знойдзе</p>
<p>І промень воддаль іх пройдзе?..</p>
<p>А што, як у цёмных нетрах</p>
<p>Не хопіць для іх паветра?..</p>
<p>І яны, нібы рыба на беразе,</p>
<p>Задыхнуцца ў раллі?..</p>
<p>Не верыце?</p>
<p>І не верце, бо нават у жменях,</p>
<p>Як жывыя, варушацца зерні</p>
<p>І ў пальцы дзяўбуць расткамі —</p>
<p>У руках прарастаюць самі...</p>
<p> </p>
<p>Расшчапіце хутчэй далоні —</p>
<p>Не трымайце жыццё ў палоне!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>