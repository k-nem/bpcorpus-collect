<div class="container">
<div class="book-utils">
<div id="qrcode"></div>
<a href="/Janka_Sipakou/Choc_prodki_zdauna_maje_chrysconyja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Хоць продкі здаўна мае хрышчоныя..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Хоць продкі здаўна мае хрышчоныя..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хоць продкі здаўна мае хрышчоныя,</p>
<p>Ва мне язычнік не памірае,</p>
<p>Калі ўсе графікі я ламаю</p>
<p>І цягніком ці нават трамваем</p>
<p>Спяшаю ў храмы свае зялёныя.</p>
<p> </p>
<p>Там станаўлюся я мнагабожцам —</p>
<p>Мне трэба многа чаму пакланіцца:</p>
<p>Лясной крыніцы —</p>
<p>з яе напіцца,</p>
<p>Лісту, суніцы,</p>
<p>грыбку, травінцы</p>
<p>І сонцу.</p>
<p> </p>
<p>Як продак, я спавядаюся дрэвам,</p>
<p>Прашу ў сонца я ўраджаю,</p>
<p>Хоць сам не сею і не збіраю,</p>
<p>Апроч лірычнай,</p>
<p>нідзе не маю</p>
<p>Дзялянкі выкарчаванай пасеву.</p>
<p> </p>
<p>Стаю, укленчаны.</p>
<p>Чую, мамант,</p>
<p>Той, што ў паганскае яшчэ ранне</p>
<p>На продка рынуў, скубе старанна</p>
<p>Траву.</p>
<p>Я чую яго дыханне —</p>
<p>Аж вецер ходзіць між валасамі...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>