<div class="container">
<div class="book-utils">
<div id="qrcode"></div>
<a href="/Janka_Sipakou/U_niaprostym_hetym_sviecie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "У няпростым гэтым свеце..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"У няпростым гэтым свеце..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У няпростым гэтым свеце</p>
<p>Лад такі нязвыклы нам:</p>
<p>Спіцца соладка,</p>
<p>як дзецям,</p>
<p>Усяму-ўсяму спрытна.</p>
<p> </p>
<p>Спяць лісулі-задавайкі,</p>
<p>Дрэвы спяць і песні спяць.</p>
<p>Нават пуджаныя зайкі</p>
<p>Спяць, што й стрэлам не падняць.</p>
<p> </p>
<p>Спяць вавёркі-варушынкі —</p>
<p>Не ўзнімаюць галавы;</p>
<p>Нібы ў небе аблачынкі,</p>
<p>Спяць пушынкі ля травы.</p>
<p> </p>
<p>Спяць шакалы-завывалы —</p>
<p>Не скуголяць між сабой;</p>
<p>Пахавалі змеі джалы,</p>
<p>Спяць, скруціўшыся ў сувой.</p>
<p> </p>
<p>Мішка выпусціў гармонік —</p>
<p>Спіць...</p>
<p>А побач — дрэмле ўдаў.</p>
<p>І ў даверы грыву конік</p>
<p>На клыкі ваўку паклаў.</p>
<p> </p>
<p>Цягніку дарога сніцца,</p>
<p>Трактар неба не капціць...</p>
<p>Нават побач,</p>
<p>на масніцы,</p>
<p>Цёплай плямкай сонца спіць.</p>
<p> </p>
<p>Вее гэтакім даверам,</p>
<p>Першабытным гэткім сном.</p>
<p>І не рыпнуць дзверы зверам,</p>
<p>Дзень не ўскрыкне пад акном.</p>
<p> </p>
<p>І ніхто не абзавецца.</p>
<p>Цацкі спяць. Спіць цішыня.</p>
<p>Будуць спаць, пакуль прачнецца</p>
<p>Гаспадар іх — хлапчаня.</p>
<p> </p>
<p>Вось тады — гайда не тая:</p>
<p>Ранак грымне у дуду.</p>
<p>Зноў машыны загукаюць,</p>
<p>Паравозы загудуць...</p>
<p> </p>
<p>І ўсё будзе як у жыцці.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>