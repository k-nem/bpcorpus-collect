<div class="container">
<div class="book-utils">
<div id="qrcode"></div>
<a href="/Janka_Sipakou/Nacny_dyjaloh.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Начны дыялог -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Начны дыялог</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>— Вунь маладзік прысеў на горку</p>
<p>Каля стагоў...</p>
<p>— Глядзі, глядзі — упала зорка!</p>
<p>— Ну й што з таго...</p>
<p> </p>
<p>— Кажу, што менш на небе сведак —</p>
<p>Сама ж мяркуй!..</p>
<p>— Не камячы касынку гэтак,</p>
<p>Пусці руку!</p>
<p> </p>
<p>— А бачыш — з саду выйшаў хтосьці,</p>
<p>Сюды глядзіць.</p>
<p>— Ой, не цалуй... Ну, сціхні, Косцік,</p>
<p>Дамоў ідзі.</p>
<p> </p>
<p>— Ды то пайшоў ужо каханы</p>
<p>Сястры тваёй.</p>
<p>— А ты не йдзеш, які паганы...</p>
<p>Ты ўсё сваё...</p>
<p> </p>
<p>— А вечар! Гэтакі прыгожы</p>
<p>Па-над сялом...</p>
<p>— Ты што, зусім не бачыш, можа,</p>
<p>Днець пачало!</p>
<p> </p>
<p>— І праўда, светла ўжо, Марынка,</p>
<p>Ну, што ж, пайду.</p>
<p>— Ідзеш? А як жа я сцяжынку</p>
<p>Адна знайду?..</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>