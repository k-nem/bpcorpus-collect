<div class="container">
<div class="book-utils">
<div id="qrcode"></div>
<a href="/Janka_Sipakou/Ja_unocy_pracnuusia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Я ўночы прачнуўся..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Я ўночы прачнуўся..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я ўночы прачнуўся...</p>
<p>Хто там?</p>
<p>Хто ходзіць, нязваны, па хаце</p>
<p>І лісцем апалым шуршыць,</p>
<p>Быццам цэлы сквер,</p>
<p>Над маім цішынёю аглушаным вухам...</p>
<p>Хто там?..</p>
<p>І што яму трэба, прыхадню,</p>
<p>Ноччу ў чужой кватэры?</p>
<p>Я чую: ён пахне дажджамі</p>
<p>І атрасаецца ля майго ложка,</p>
<p>Як мокры кот...</p>
<p>«Гэй, паслухай,</p>
<p>Чаго тут і хто шукае —</p>
<p>У мяне ж няма чаго красці!»</p>
<p>«Супакойся,</p>
<p>Я — восень,</p>
<p>Позняя восень...</p>
<p>Мне трэба забраць апошнія кветкі,</p>
<p>Што стаяць на тваім стале».</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>