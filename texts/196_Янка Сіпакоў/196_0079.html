<div class="container">
<div class="book-utils">
<div id="qrcode"></div>
<a href="/Janka_Sipakou/Zyla_u_mianie_radasc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Жыла ў мяне радасць..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Жыла ў мяне радасць..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Жыла ў мяне радасць —</p>
<p>Цёплая, ласкавая і пушыстая.</p>
<p>Я засланяў яе, нібы ад маразоў удзень,</p>
<p>Я захінаў яе, нібы агеньчык ад ветру,</p>
<p>увечары</p>
<p>Я карміў яе з рук, як вавёрку ў парку,</p>
<p>Я даверліва гаварыў з ёю,</p>
<p>І яна, усё разумеючы,</p>
<p>Ласкава цёрлася ля маіх ног —</p>
<p>Цёплая, пушыстая, даверлівая.</p>
<p>І варта было толькі мне</p>
<p>Крыху адысціся ад яе,</p>
<p>Як выпадковыя сабакаловы</p>
<p>Злавілі маю радасць,</p>
<p>Прыняўшы, чамусьці, яе</p>
<p>За звычайнае бяздомнае</p>
<p>Сабачанё...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>