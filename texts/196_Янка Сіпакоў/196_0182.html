<div class="container">
<div class="book-utils">
<div id="qrcode"></div>
<a href="/Janka_Sipakou/Caho_damohsia_-_nie_cikava.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Чаго дамогся — не цікава..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Чаго дамогся — не цікава..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Чаго дамогся — не цікава,</p>
<p>Што збылося — драбната.</p>
<p>І слава, што была ласкавай,</p>
<p>Нібыта лашчыцца не так.</p>
<p> </p>
<p>А мы праз славу, ды праз тую,</p>
<p>Зноў прагнем нейкіх новых дзіў —</p>
<p>Незадаволена прастуем</p>
<p>Шукаць, дзе шчасце нерастуе,</p>
<p>Дзе лёс нам радасць нарадзіў.</p>
<p> </p>
<p>Бо нас хвалюе толькі тое,</p>
<p>Што недасяжнае якраз</p>
<p>І што, як промень, залатое,</p>
<p>На небасхіле дражніць нас.</p>
<p> </p>
<p>А дасягнеш — і ўсё збудзённіць:</p>
<p>Бы попел сеў на вугалёк.</p>
<p>Паблякне ўсё, што яшчэ сёння</p>
<p>Святочна вабіла здалёк.</p>
<p> </p>
<p>А мы ўсё роўна прагнем свята —</p>
<p>Аж да апошняе мяжы.</p>
<p>І дамагаемся упарта,</p>
<p>Бо дамагацца — значыць жыць!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>