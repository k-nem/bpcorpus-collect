<div class="container">
<div class="book-utils">
<div id="qrcode"></div>
<a href="/Janka_Sipakou/Staju_abdozdzany.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Стаю абдожджаны..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Стаю абдожджаны..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Стаю абдожджаны.</p>
<p>З маіх галін сцякаюць кроплі —</p>
<p>Ціхія і спавольныя.</p>
<p>З маіх лістоў выпараюцца дажджыны —</p>
<p>Я нават чую, як промні</p>
<p>Адрываюць іх ад зялёнай маёй скуры.</p>
<p>І сонца над самаю кронаю.</p>
<p>І над табою — таксама сонца.</p>
<p>І ты, уся абмытая ліўнем,</p>
<p>Такая чыстая, зялёная і юная.</p>
<p>Мне хочацца падысці да цябе,</p>
<p>Абняць цябе</p>
<p>І расчулена пагладзіць па тваіх зялёных</p>
<p>лістах.</p>
<p>Але ж карэнне!</p>
<p>Карэнне замінае І не дае падысці да цябе,</p>
<p>Хоць ты і стаіш гэтак блізка!</p>
<p>І ўсё ж я вырвуся з абдымкаў зямлі!</p>
<p>І атрасаючы дзёран з карэння,</p>
<p>І распырскваючы цёплую дажджавую ваду ў</p>
<p>лужынах,</p>
<p>Наўскач, як хлапчук, пабягу да цябе.</p>
<p>І мае галіны сплятуцца з тваімі,</p>
<p>І я прыгарнуся да цябе так шчыра,</p>
<p>Што нават не буду чуць,</p>
<p>Як скочваюцца з тваіх лістоў</p>
<p>За кару мне кроплі</p>
<p>І як трывожна абсыхае</p>
<p>Маё, разлучанае з зямлёю,</p>
<p>Карэнне...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>