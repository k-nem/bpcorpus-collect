<div class="container">
<div class="book-utils">
<div id="qrcode"></div>
<a href="/Janka_Sipakou/Ty_kinuu_slova_u_mianie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ты кінуў слова ў мяне..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Ты кінуў слова ў мяне..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты кінуў слова ў мяне.</p>
<p>Цяжкое, нібыта камень,</p>
<p>Сагрэты ў даланях</p>
<p>Ці, можа, нават запазухаю...</p>
<p>Вось яно ляціць —</p>
<p>Чуеце, як свішча, гэтае слова-камень?!</p>
<p>Твае зубы сціснутыя.</p>
<p>Вочы — аж узрываюцца ад нянавісці.</p>
<p>А твар задаволены...</p>
<p>Ты з асалодаю абтрасаеш рукі,</p>
<p>Як чалавек, што ўрэшце</p>
<p>Паспяхова здзейсніў штосьці даўно-даўно задуманае —</p>
<p>Няхай сабе і брыдкае.</p>
<p>Камень імкліва вырастае</p>
<p>І на вачах павялічваецца ў памерах —</p>
<p>Відаць, так</p>
<p>Імкліва набліжаецца і вырастае Зямля</p>
<p>Для птушкі,</p>
<p>Якая праз секунду разаб’ецца аб засохлую дарогу.</p>
<p>Можа, адхінуцца?</p>
<p>Навошта!</p>
<p>Можа, пераняць гэты, нагрэты злосцю, камень</p>
<p>І кінуць яго назад —</p>
<p>Табе пад ногі?</p>
<p>Не варта!</p>
<p>Шкада толькі,</p>
<p>Што я не паспею —</p>
<p>Часу ж адна секунда —</p>
<p>Нават рассмяяцца</p>
<p>У твой пыхлівы твар...</p>
<p>Нічога, ты ўсё роўна абараняйся:</p>
<p>Я рассмяюся пасля —</p>
<p>Калі друзам і пылам ападзе ля маіх ног</p>
<p>Тваё слова-камень...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>