<div class="container">
<div class="book-utils">
<div id="qrcode"></div>
<a href="/Janka_Sipakou/Uspomnienaja_daroha.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Успомненая дарога -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Успомненая дарога</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дарогу забівае чыхаўка</p>
<p>Ад пылу,</p>
<p>Што ўзнімаюць босыя ногі бежанцаў:</p>
<p>Старэчыя — у пухлінах,</p>
<p>Жаночыя — у ранах,</p>
<p>Дзіцячыя — у крыві...</p>
<p>Яна з першых дзён аглухла</p>
<p>Ад гэткага ляскату колаў</p>
<p>І адчайнага ляманту</p>
<p>І чуе цяпер толькі адзін дзіцячы крык,</p>
<p>Адзін крык:</p>
<p>— Хачу есці!</p>
<p>— Хачу піць!</p>
<p>— Хачу пасядзець!</p>
<p> </p>
<p>Дарозе цяжка.</p>
<p>Яна выгінаецца, выкручваецца, уецца:</p>
<p>То так дапаўзе да рэчкі,</p>
<p>Што з берага можна ўхапіць кроплю вады</p>
<p>жаданай,</p>
<p>То ўбачыць на небасхіле маленькую</p>
<p>дажджавую хмарку —</p>
<p>і да яе</p>
<p>да яе,</p>
<p>да яе...</p>
<p>То зверне ў лес,</p>
<p>У цянёк,</p>
<p>Пад вялікі зялёны парасон,</p>
<p>То здалёк убачыць крамяны баравічок —</p>
<p>і да яго,</p>
<p>да яго,</p>
<p>да яго...</p>
<p>То ўпрэцца раптам у чырвоны куст малінніку...</p>
<p> </p>
<p>Ешце, дзеці... Ешце...</p>
<p>Дарога гэтак стараецца.</p>
<p>Для вашых шчаслівых сноў,</p>
<p>Перарваных вайною</p>
<p>На самым цікавым месцы...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>