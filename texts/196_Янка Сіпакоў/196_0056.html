<div class="container">
<div class="book-utils">
<div id="qrcode"></div>
<a href="/Janka_Sipakou/Viecier_blukau_pa_sadzie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Вецер блукаў па садзе..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Вецер блукаў па садзе..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вецер блукаў па садзе,</p>
<p>П’яны вясною роснай,</p>
<p>Вецер пупышку пагладзіў —</p>
<p>Стала пупышцы млосна.</p>
<p> </p>
<p>Лопнула ўраз пупышка</p>
<p>Ад маладое сілы.</p>
<p>Светла ды боязна крышку —</p>
<p>Сонца не асляпіла б.</p>
<p> </p>
<p>Травы пачулі шорах,</p>
<p>Іх узяла цікавасць:</p>
<p>Ціха паднялі ўгору</p>
<p>Покрыў старой атавы.</p>
<p> </p>
<p>Убачыць травінкам трэба,</p>
<p>Чаму гэтак сёння ярка...</p>
<p>Дзівіцца ў чыстым небе</p>
<p>З дожджыкам цёплым хмарка.</p>
<p> </p>
<p>Што там з зямлёю стала,</p>
<p>Што гэта там за гукі?</p>
<p>Хмара ў разведку паслала</p>
<p>Дожджык,</p>
<p>На ногі хуткі.</p>
<p> </p>
<p>Дожджык паволі агледзеў</p>
<p>Кожны лісток, травінку,</p>
<p>Нават убачыў недзе</p>
<p>Сіняй пралескі хусцінку.</p>
<p> </p>
<p>Бліснуў расой на голлі</p>
<p>Калакалушным, язмінным;</p>
<p>Дождж выпіў цяпла даволі,</p>
<p>Потым зямлю пакінуў.</p>
<p> </p>
<p>І заспяшаўся на неба,</p>
<p>Каб папярэдзіць хмару:</p>
<p>Снегу страсаць не трэба —</p>
<p>Вясна на зямлі гаспадарыць!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>