<div class="container">
<div class="book-utils">
<div id="qrcode"></div>
<a href="/Janka_Sipakou/Zvany.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Званы -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Званы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Беларуская балада. XIV стагоддзе</p>
<p> </p>
<p>— Што, званы, вы захадзілі,</p>
<p>Так трывожна зазванілі?</p>
<p>Хіба можна</p>
<p>Так пужаць</p>
<p>Ноччу соннай</p>
<p>Гараджан?</p>
<p> </p>
<p>— Мы пачулі:</p>
<p>Недалёка</p>
<p>Свішчуць кулі—</p>
<p>Чулі клёкат?</p>
<p>То няйначай</p>
<p>Вораг гоніць</p>
<p>Коні ў звоне...</p>
<p>Скачуць</p>
<p>Коні...</p>
<p> </p>
<p>— Што, званы, вы застагналі?</p>
<p>Штосьці, дурні, мы праспалі...</p>
<p>І куды</p>
<p>У цемры йсці?</p>
<p>Дзе нам ворага</p>
<p>Знайсці?</p>
<p> </p>
<p>— Вораг вас увёў у зман:</p>
<p>Ён жа тут</p>
<p>Ля нашых ран</p>
<p>І ля пакут...</p>
<p>Вы ідзіце</p>
<p>На наш звон</p>
<p>І убачыце,</p>
<p>Дзе ён.</p>
<p>Нас здымаюць</p>
<p>Са званіц,</p>
<p>Нас кідаюць доле</p>
<p>Ніц —</p>
<p>Мы ў няволі...</p>
<p> </p>
<p>— Што замоўклі вы, званы?</p>
<p>Вашы стогны не чутны.</p>
<p>А без вас</p>
<p>Уночы</p>
<p>Не, не бачаць</p>
<p>Вочы.</p>
<p> </p>
<p>— О, які цяжкі ў нас</p>
<p>Лёс!</p>
<p>Нас вязуць</p>
<p>Праз рэкі слёз</p>
<p>І наўскач</p>
<p>Праз лямант,</p>
<p>І праз плач</p>
<p>Таксама...</p>
<p>Каб маўчалі,</p>
<p>Не званілі,—</p>
<p>Языкі нам</p>
<p>Прышчамілі.</p>
<p>А ў такім палоне,</p>
<p>Як жа мы зазвонім?!</p>
<p> </p>
<p>Горад змоўк...</p>
<p>Счарнеў ад дум...</p>
<p>На званіцах</p>
<p>Дрэмле сум...</p>
<p>Калі вывезлі званы —</p>
<p>Значыць,</p>
<p>Здаўся горад без вайны.</p>
<p>Плача...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>