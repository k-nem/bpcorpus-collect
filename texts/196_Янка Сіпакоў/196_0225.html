<div class="container">
<div class="book-utils">
<div id="qrcode"></div>
<a href="/Janka_Sipakou/Biaskrylyja_husi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Бяскрылыя гусі -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Бяскрылыя гусі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І свойскія гусі таксама</p>
<p>Добра ляталі калісьці,</p>
<p>І з ветрам умелі спрачацца,</p>
<p>І крылы аб воблакі чысціць.</p>
<p> </p>
<p>Цяпер жа яны пасыцелі</p>
<p>І ветразі — белыя крылы —</p>
<p>Што небам, палётамі трызняць,</p>
<p>Да звыклай зямлі апусцілі.</p>
<p> </p>
<p>З небам знаёмы па лужах —</p>
<p>Куляюцца ў неба праз спіны...</p>
<p>Жанчыны іх кормяць бацвіннем,</p>
<p>Іх б’юць хлабысцінай жанчыны.</p>
<p> </p>
<p>А ім хоць бы што... Калі нават</p>
<p>Радня іх у вырай спяшае —</p>
<p>Скубуць на дажджы яны траўку</p>
<p>І нават галоў не ўзнімаюць.</p>
<p> </p>
<p>Навошта ім вырай далёкі —</p>
<p>Дарога ж іх можа скалечыць,</p>
<p>А тут у іх хлеў будзе цёплы</p>
<p>І паранка толькі што з печы.</p>
<p> </p>
<p>Гагочуць, валлё набіваюць,</p>
<p>Пра неба забыліся, мусіць...</p>
<p>Якія ж вы, ўрэшце, бяскрылыя,</p>
<p>Хаця і крылатыя, гусі...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>