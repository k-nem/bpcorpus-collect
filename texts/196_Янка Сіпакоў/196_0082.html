<div class="container">
<div class="book-utils">
<div id="qrcode"></div>
<a href="/Janka_Sipakou/Zachodzic_jablyk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Заходзіць яблык..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Заходзіць яблык..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Заходзіць яблык —</p>
<p>Чырвоны і вялікі, быццам сонца ў садзе заходзіць.</p>
<p> </p>
<p>Усё ніжэй і ніжэй</p>
<p>Згінае ён галіну, якая трымала яго ў самым зеніце.</p>
<p> </p>
<p>Усё хутчэй і хутчэй</p>
<p>Коціцца ён па зялёным небасхіле дрэва.</p>
<p> </p>
<p>Заходзіць яблык...</p>
<p>І трава — гарызонт ягоны — становіцца гэткаю</p>
<p>блізкай...</p>
<p> </p>
<p>Падстаўце рукі!</p>
<p>І ў іх скоціцца, апёкшы далоні, гэтае спелае сонца.</p>
<p> </p>
<p>Глядзіце не апячыцеся,</p>
<p>Калі пырскі, як промні ля сонца, навокал яблыка</p>
<p>ўспыхнуць.</p>
<p>Засмяглымі вуснамі</p>
<p>Прагна лавіце промні — гэты дарунак зямлі і неба.</p>
<p> </p>
<p>А калі падужэеце,</p>
<p>Выпіўшы ўвесь круглабокі кубак, да краёў</p>
<p>напоўнены промнямі,</p>
<p> </p>
<p>Закасвайце рукавы</p>
<p>І рабіце гняздо ўтульнае пад наступныя,</p>
<p>большыя сонцы.</p>
<p> </p>
<p>Няхай узыходзяць новыя яблыкі!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>