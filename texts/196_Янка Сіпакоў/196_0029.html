<div class="container">
<div class="book-utils">
<div id="qrcode"></div>
<a href="/Janka_Sipakou/A_zbudzionnic_palaniennie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "А збудзённіць паланенне..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"А збудзённіць паланенне..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А збудзённіць паланенне,</p>
<p>Стоміць твой утульны рай,—</p>
<p>У другое вымярэнне,</p>
<p>Бы да бою, паспяшай,</p>
<p> </p>
<p>Звыклы дзень — нібыта клетка,</p>
<p>Сцеражэ душу тваю:</p>
<p>Там і ўзімку, і улетку</p>
<p>Сам з сабой, з нудой ваюй.</p>
<p> </p>
<p>Бы аплецен павуцінай</p>
<p>Твой пакой і твой спакой.</p>
<p>Выбірайся, нібы з ціны,</p>
<p>З насалоднасці такой.</p>
<p> </p>
<p>І спяшайся на завею,</p>
<p>І пазнай мяцеліц смак</p>
<p>Там, дзе ўсё нязвыкла неяк,</p>
<p>І усё — не так, не так...</p>
<p> </p>
<p>Давярацца сцежкам можна.</p>
<p>Ну і што, калі зіма!</p>
<p>Бач, і вецер спадарожны,—</p>
<p>Толькі ветразя няма.</p>
<p> </p>
<p>Не бяда! Мы — ветры ў жмені</p>
<p>Пазбярэм, як лейцы, ўсе.</p>
<p>І ў другое вымярэнне</p>
<p>Нас завея панясе...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>