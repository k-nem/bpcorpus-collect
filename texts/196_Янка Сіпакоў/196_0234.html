<div class="container">
<div class="book-utils">
<div id="qrcode"></div>
<a href="/Janka_Sipakou/Viecarovaja_piesnia_lesaucyka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вечаровая песня лесаўчыка -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Вечаровая песня лесаўчыка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><sup><a href="#footnote-1">1</a></sup></p>
<p>Абсыхае мой конь уночы —</p>
<p>Нялёгка было і каню...</p>
<p>А вочы, забітых вочы,</p>
<p>Да майго спяшаюць агню.</p>
<p>І, ціхія, сочаць самі</p>
<p>За буднем маіх клапот.</p>
<p>А сала тады, нібы камень,</p>
<p>Не лезе ў засмяглы мой рот.</p>
<p>Яшчэ не астыла руля,</p>
<p>Загады грымяць увушшу...</p>
<p>Маці, мая ты кукуля,</p>
<p>Прысніся свайму Тамашу!</p>
<p> </p>
<p>Даўно ўжо блукае слава</p>
<p>Па пятах нашых пакут,</p>
<p>І просяць чужыя дзяржавы</p>
<p>Лесаўчыкоў хоць капу.</p>
<p>І мы распраўляем плечы,</p>
<p>Імчымся на злом галавы</p>
<p>І смела кідаемся ў сечу,</p>
<p>Нібы раззлаваныя львы...</p>
<p>Павісні над сумам, поўня,</p>
<p>І асвятлі мне душу...</p>
<p>Вазоўня, наша вазоўня,</p>
<p>Прысніся свайму Тамашу!</p>
<p> </p>
<p>І вось, як паранены, гасне</p>
<p>Стомлены стогнамі дзень...</p>
<p>Хто, нібы толькі што пасвіў,</p>
<p>Гусака на вяроўцы вядзе;</p>
<p>Хто сала полаці выняў —</p>
<p>Наесціся толькі й ахвоч;</p>
<p>А хто ў падранай пярыне</p>
<p>Вязе паланянку на ноч.</p>
<p>Абіраецца тая ад пуху...</p>
<p>Каханая, штодзень прашу.</p>
<p>Рагнеда! Дзе ты? Паслухай —</p>
<p>Прысніся свайму Тамашу!</p>
<p> </p>
<p>Прынясі хоць у сон мне дзетак,</p>
<p>Якіх яшчэ ў нас няма.</p>
<p>Усю ноч, хоць і стомлены гэтак,</p>
<p>Ім аддасць твой далёкі Тамаш.</p>
<p>Я ў сне б на радзіму паехаў,</p>
<p>Каб управіцца к самай касьбе,—</p>
<p>Так бы ляскалі рэхвы, што рэха</p>
<p>Даляцела б і ў сон да цябе.</p>
<p>Зноў вочы... Зноў вочы... Над імі</p>
<p>Рук, быццам крылаў, шум...</p>
<p>Валошка... Валошка з радзімы,</p>
<p>Прысніся хоць ты Тамашу...</p>
<div class="endnote-block">
<div class="footnote"><p><sup><a id="footnote-1">1</a></sup> Лесаўчыкі — беларуская вайсковая вольніца канца XVI — пачатку XVII стагоддзяў. Славіліся сваёй смеласцю. Абаранялі не толькі свае землі, але іх прасілі на дапамогу і іншыя краіны тагачаснай Еўропы. Прымалі ўдзел у Трыццацігадовай вайне, у барацьбе супраць туркаў, у войнах Запарожскай Сечы.</p>
</div>
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>