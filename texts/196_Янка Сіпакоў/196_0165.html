<div class="container">
<div class="book-utils">
<div id="qrcode"></div>
<a href="/Janka_Sipakou/Ty_chiba_jaho_nie_streciu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ты хіба яго не стрэціў?.." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Ты хіба яго не стрэціў?.."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты хіба яго не стрэціў?</p>
<p>Ён жа толькі што праходзіў,</p>
<p>Шэрай світкай, нібы вецер,</p>
<p>Атрасаў расу ў гародзе.</p>
<p> </p>
<p>Запрагаў каня ў калёсы</p>
<p>І кляпаў касу вясёла,</p>
<p>Па ваду спяшаўся босы —</p>
<p>Журавель рыпеў, што кола.</p>
<p> </p>
<p>Падымаў кароў, цялушак,</p>
<p>Выганяў іх, рупны, ў поле;</p>
<p>І ў шпакоўні сам да птушак,</p>
<p>Каб збудзіць іх, шкробся голлем.</p>
<p> </p>
<p>Пасабраў ён зоркі ў торбу,</p>
<p>Дзе было з цыбуляй сала,</p>
<p>Стуль жа выцяг сонца горбу,</p>
<p>Што на хлебе спачывала.</p>
<p> </p>
<p>Ты хіба яго не стрэціў?</p>
<p>Ён жа толькі што праходзіў.</p>
<p>Ў шэрай світцы, нібы вецер,</p>
<p>Летні ранак дзень прыводзіў...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>