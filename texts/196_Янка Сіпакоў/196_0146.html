<div class="container">
<div class="book-utils">
<div id="qrcode"></div>
<a href="/Janka_Sipakou/Ranica_Sonca_Ralla.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Раніца. Сонца. Ралля..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Раніца. Сонца. Ралля..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Раніца. Сонца. Ралля.</p>
<p>Трава ўся ў расе — як плача.</p>
<p>Неба. І навісь галля...</p>
<p>Дзе я ўсё гэта бачыў?</p>
<p> </p>
<p>Туман. Рачулка. Лугі.</p>
<p>У кожнай расіне — па промню.</p>
<p>Краскі — яшчэ без смугі...</p>
<p>Адкуль я ўсё гэта помню?</p>
<p> </p>
<p>Спакой. Цішыня. Авадзень.</p>
<p>Птушкі ўгары крыляюць.</p>
<p>Звініць, нараджаецца дзень...</p>
<p>Адкуль я ўсё гэта знаю?</p>
<p> </p>
<p>Бы продак, ляжу ля ракі.</p>
<p>Раса мне ногі халодзіць.</p>
<p>І чую — інстынкт праз вякі, —</p>
<p>Як рыба ў глыбінях ходзіць.</p>
<p> </p>
<p>Банальна ўсё. Так, было —</p>
<p>І луг, і птушкі, і дрэвы.</p>
<p>І сонца было, і крыло было,</p>
<p>Былі і птушыныя спевы.</p>
<p> </p>
<p>І я, магчыма, ўжо быў,</p>
<p>І я ляжаў, можа, гэтак.</p>
<p>І вось праз вякі не забыў,</p>
<p>Як прачынаецца лета.</p>
<p> </p>
<p>Было ўсё, было... І ўсё ж —</p>
<p>Раніца. Неба. І промні.</p>
<p>І цёплы — праз сонца — дождж...</p>
<p>Чаму я ўсё гэта помню?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>