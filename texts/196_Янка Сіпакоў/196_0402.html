<div class="container">
<div class="book-utils">
<div id="qrcode"></div>
<a href="/Janka_Sipakou/Slozy_maci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Слёзы маці -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Слёзы маці</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сын прыехаў, хусціну прывёз —</p>
<p>Пасвятлела адразу ў хаце.</p>
<p>Дык чаму ж не ўтрымала слёз,</p>
<p>Дык чаго ж гэта плача маці?</p>
<p> </p>
<p>Выглядала з відна да відна</p>
<p>І чакала, нібыта свята...</p>
<p>А цяпер?.. Ці ж не рада яна —</p>
<p>Сын жа ў госці прыехаў салдатам.</p>
<p> </p>
<p>Не...</p>
<p>І радасна ёй, а калі б</p>
<p>Усё ішло сваім ладам ды следам,</p>
<p>Трое хлопцаў старэйшых маглі б</p>
<p>За сталом за бацькоўскім абедаць.</p>
<p> </p>
<p>Не прыйшлі яе дзеці з вайны,</p>
<p>Не грымець тром чаканым вяселлям...</p>
<p>То ж па вас, дарагія сыны,</p>
<p>Ручнікі ўсё слязьмі яна беліць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>