<div class="container">
<div class="book-utils">
<div id="qrcode"></div>
<a href="/Janka_Sipakou/Vitajucca_kavali.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вітаюцца кавалі -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Вітаюцца кавалі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ці бачылі вы,</p>
<p>сябры,</p>
<p>калі,</p>
<p>Як вітаюцца кавалі,</p>
<p>Як за рукі</p>
<p>здароўкаюцца кавалі?</p>
<p>Падаюць яны у руках грамы,</p>
<p>Ад якіх жахаемся мы:</p>
<p>Варочаюцца паміж далоняў яны,</p>
<p>Нібы</p>
<p>вялізныя валуны.</p>
<p>Імклівых маланак</p>
<p>сцішэлы рой</p>
<p>Нясуць тыя рукі з сабой.</p>
<p>Бярыце маланкі ў сваю далонь —</p>
<p>Ён ручны ўжо,</p>
<p>хаця і агонь!</p>
<p>Рукавіцы скідайце хутчэй,</p>
<p>Каб руку каваля ўзяць лаўчэй,</p>
<p>Якой прыручае каваль</p>
<p>І грамы,</p>
<p>і маланкі,</p>
<p>і сталь.</p>
<p>Кавалі вашы рукі ў свае бяруць,</p>
<p>Як кувалды</p>
<p>цяжкія</p>
<p>бяруць.</p>
<p>А калі вы малую руку падалі,—</p>
<p>Ушчэнт бянтэжацца кавалі...</p>
<p>Ці бачылі вы,</p>
<p>сябры,</p>
<p>калі,</p>
<p>Як вітаюцца кавалі,</p>
<p>Як за рукі</p>
<p>здароўкаюцца кавалі?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>