<div class="container">
<div class="book-utils">
<div id="qrcode"></div>
<a href="/Janka_Sipakou/Kali_u_vacach_-_vacam_az_ciesna.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Калі ў вачах — вачам аж цесна..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Калі ў вачах — вачам аж цесна..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі ў вачах — вачам аж цесна,</p>
<p>Калі ўміраеш ад уцех,—</p>
<p>Чаму, скажыце, гэта грэшна,</p>
<p>Чаму завецца гэта грэх?</p>
<p> </p>
<p>А я за грэх. За той, што дорыць</p>
<p>Нам радасць новага жыцця.</p>
<p>За грэх святы, за той, каторы</p>
<p>Аж за стагоддзі — наш працяг.</p>
<p> </p>
<p>Жыццё і грэх — заўсёды разам,</p>
<p>Не варта іх распалучаць.</p>
<p>І найвялікшая абраза</p>
<p>Любоў і Ласку грэхам зваць.</p>
<p> </p>
<p>Калі шчасліва ласкавее</p>
<p>І добрыцца цнатлівы смех,—</p>
<p>Нашто, скажыце, як завея,</p>
<p>Як асуджэнне — слова «грэх»?</p>
<p> </p>
<p>Пра грэх — каханне! — кожны марыць.</p>
<p>Што ж ты паказваеш, рука:</p>
<p>Супроць каго змагацца зараз</p>
<p>І дзе бязгрэшных мне шукаць?</p>
<p> </p>
<p>Ад першага граху — ад Евы —</p>
<p>Мінула столькі лет і зім.</p>
<p>Ды што ж паробіш, калі ўсе мы</p>
<p>Той яблык і дасюль ядзім.</p>
<p> </p>
<p>Грашым ласкава і цнатліва,</p>
<p>Нібы сумеўшыся крыху.</p>
<p>І ўсім у тым граху шчасліва...</p>
<p>Дык слава гэткаму граху!</p>
<p> </p>
<p>А грэх, наш бусел, носіць дзеці</p>
<p>У хату, юрту і ў вігвам.</p>
<p>Адаме! Ева! Дзякуй вам:</p>
<p>З-за вас — і мы жывём на свеце!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>