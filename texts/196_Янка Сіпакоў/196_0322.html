<div class="container">
<div class="book-utils">
<div id="qrcode"></div>
<a href="/Janka_Sipakou/Mir.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Мір -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Мір</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Злавацца на дождж,</p>
<p>Які доўжыцца з самае раніцы,</p>
<p>затапляючы нашу надзею пазагараць;</p>
<p>Наракаць на цеснату</p>
<p>У перапоўненым, душным тралейбусе,</p>
<p>дзе вы можаце стаяць</p>
<p>толькі на адной назе,—</p>
<p>як бусел;</p>
<p>Сварыцца з жонкаю</p>
<p>З-за нейкіх мілых, ласкавых дробязей</p>
<p>і чакаць, нібы свята, прымірэння;</p>
<p>Ушчуваць сына,</p>
<p>Які ў суседавым садзе</p>
<p>налаташыў поўную пазуху яблык;</p>
<p>Лаяць камара,</p>
<p>Які не дае вам заснуць —</p>
<p>звініць, малеча, над вухам, нібы цэлы</p>
<p>аркестр...</p>
<p> </p>
<p>Якая ўсё гэта радасць —</p>
<p>Мы, разгубленыя, пазнаём</p>
<p>толькі ў першы дзень вайны.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>