<div class="container">
<div class="book-utils">
<div id="qrcode"></div>
<a href="/Janka_Sipakou/Razvitannie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Развітанне -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Развітанне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Заключная балада</p>
<p> </p>
<p>Прабачце, даўнія стагоддзі,</p>
<p>Што патрывожыў я ваш пыл,</p>
<p>Што, абмінуўшы змрок магіл,</p>
<p>На веча вашае прыводзіў</p>
<p>Сваіх сяброў — з той далячыні,</p>
<p>Што светла мроілася вам,</p>
<p>Што вашым снілася сынам,</p>
<p>Як сніцца лета ў зімняй стыні.</p>
<p>Мы пасядзелі,</p>
<p>як схацелі,</p>
<p>Пагаварылі,</p>
<p>як змаглі.</p>
<p>Раздзьмуўшы нанава вуглі,</p>
<p>Ля вашых вогнішчаў папелі.</p>
<p>Ваш боль,</p>
<p>ваш сум не абміналі</p>
<p>І вашу радасць перайшлі...</p>
<p>І дні — стагоддзямі міналі,</p>
<p>Стагоддзі — нібы дні прайшлі.</p>
<p>І вось яна,</p>
<p>часіна тая,</p>
<p>Калі развітвацца пара:</p>
<p>Камяк у горле — як гара,</p>
<p>Сляза — шчымлівая такая.</p>
<p>Бывайце ж, даўнія стагоддзі,</p>
<p>Мы зноў вяртаемся ў свой час,</p>
<p>Дзе над галовамі у нас,</p>
<p>Як радасць, сонца светла ходзіць...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>