<div class="container">
<div class="book-utils">
<div id="qrcode"></div>
<a href="/Janka_Sipakou/Pieralot_dazdzu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пералёт дажджу -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Пералёт дажджу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі дажджуеш у самоце</p>
<p>Пад шэпт суцішаны дажджын,</p>
<p>Здаецца, з імі ты ў палёце,</p>
<p>А не вось тут — адзін, адзін.</p>
<p> </p>
<p>Здаецца, з імі — ёсць патрэба! —</p>
<p>Ляціш, вяртаешся здаля</p>
<p>З халоднае краіны Неба</p>
<p>Ў краіну цёплую — Зямля.</p>
<p> </p>
<p>Вяртаешся дамоў, як птушкі,</p>
<p>Ляціш, як вырай, на сады;</p>
<p>І вольным лётам пазагушканы,</p>
<p>Вясеннім небам пахнеш ты.</p>
<p> </p>
<p>Дажджыны шэпчуцца наўкола,</p>
<p>Паспешна крыллем шапацяць.</p>
<p>А з імі ты ляціш, вясёлы,</p>
<p>Да ніў — зялёнага жыцця.</p>
<p> </p>
<p>Спяшаюць з выраю дажджыны</p>
<p>У земляны, вясновы пах;</p>
<p>Хто зачапіўся за травіну,</p>
<p>Хто, бы ў калыску, ў ліст упаў.</p>
<p> </p>
<p>Дурэюць, лашчацца малечы,</p>
<p>Куляюцца ў траве сваёй...</p>
<p>Бо ўсе мы радыя сустрэчы</p>
<p>З ласкавай, роднаю зямлёй.</p>
<p> </p>
<p>І ўсё ж дажджынак шэпт трывожыць,</p>
<p>На іх спакусліва глядзець,</p>
<p>Калі ляцець ты ўжо не можаш,</p>
<p>Калі так хочацца ляцець...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>