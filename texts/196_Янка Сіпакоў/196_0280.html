<div class="container">
<div class="book-utils">
<div id="qrcode"></div>
<a href="/Janka_Sipakou/Zaprasennie_u_ranicu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Запрашэнне ў раніцу -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Запрашэнне ў раніцу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Там</p>
<p>Да хрусту ў галінах</p>
<p>Пацягваюцца спрасоння бярозкі</p>
<p>І атрасаюцца ад імху і лісця</p>
<p>Баравікі.</p>
<p> </p>
<p>Там,</p>
<p>Паколаты яловымі лапкамі,</p>
<p>Выходзіць з лесу густы туман,</p>
<p>Якім накрываліся зайчаняты</p>
<p>Ноччу.</p>
<p> </p>
<p>Там</p>
<p>Спрабуюць галасы птушкі</p>
<p>І настройваюць на вясёлую песню</p>
<p>Свае адсырэлыя за ноч</p>
<p>Жалейкі.</p>
<p> </p>
<p>Там,</p>
<p>Нібы тварык твайго смяшлівага сына —</p>
<p>Ружовага ад палётаў у сне,—</p>
<p>Выглядвае, як з-пад коўдры,</p>
<p>з-за лініі гарызонта</p>
<p>Сонца.</p>
<p> </p>
<p>Спяшайце</p>
<p>У ціхую раніцу гэткую</p>
<p>Усе, хто хоча пачуць,</p>
<p>Як, слізгануўшы па расіне, звініць</p>
<p>Першы промень.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>