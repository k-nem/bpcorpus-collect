<div class="container">
<div class="book-utils">
<div id="qrcode"></div>
<a href="/Ciotka/Maje_dumki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цётка -->
<!-- HEADER_FIELD CreationYear: 1905? -->
<!-- HEADER_FIELD Edition: Беларуская літаратура : хрэстаматыя / [складальнікі: У. В. Адамчык, М. В. Адамчык]. - Мінск : Сучасны літаратар, 2004. - 1007 с. -->
<!-- HEADER_FIELD FirstPublicationYear: 1905? -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 2004 -->
<!-- HEADER_FIELD SectionAuthor: Вершы -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мае думкі -->
<!-- HEADER_FIELD Uploaded: 2011-08-04T12:01:00.000Z -->
<!-- HEADER_FIELD Year: 1905-1906 -->
<h2><a href="http://knihi.com/Ciotka/">Цётка</a></h2>
<h2>Мае думкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хацела б быць зярном пшаніцы,</p>
<p>Упасць на ніўкі вёскі,</p>
<p>Зазалаціцца, без мятліцы</p>
<p>Даць хлеб смачнейшы трошкі.</p>
<p>Хацела б быць я рэчкай быстрай,</p>
<p>Абегчы родны край!</p>
<p>Дзе напаіць, а дзе скупаць,</p>
<p>А дзе ўтуліцца ў гай,</p>
<p>То зашумець, то зашаптаць,</p>
<p>То спаць ў салодкім сне,</p>
<p>То зноў сарвацца, зноў гуляць,</p>
<p>Агнём кіпець у дне.</p>
<p>Ды так разгрэцца і спяніцца,</p>
<p>Каб ў неба хваляй здаць,</p>
<p>Украсці сонца, зноў спусціцца</p>
<p>Й больш света людзям даць.</p>
<p>Прыгарнуць усё ў дарозе,</p>
<p>Каплю шчасця, долі ўліць,</p>
<p>Думаць ўсюды аб народзе,</p>
<p>Родны край усюды сніць,</p>
<p>То рассыпацца расою</p>
<p>Па галінках, па лісткох,</p>
<p>То абняцца так з зямлёю,</p>
<p>Каб ніхто разняць не могі</p>
<p>Альбо ветрам абярнуся</p>
<p>Ды над светам пралячу,</p>
<p>Цёмным віхрам закручуся,</p>
<p>Уверх на месяц заскачу.</p>
<p>З усёй сілы і размаху,</p>
<p>Як крэсівам, ў звёзды дам,</p>
<p>Сыпне іскраў сноп ад страху,</p>
<p>Задрыжыць аж месяц сам:</p>
<p>«Хто ты, скуль ты, чаго хочаш,</p>
<p>Чаго выеш і шуміш?</p>
<p>То праз слёзы нам рагочаш,</p>
<p>То гарыш весь і дрыжыш?»</p>
<p>— Я — пасланец, вецер буйны,</p>
<p>Прыляцеў на суд вас зваць!</p>
<p>У нас цёмна, край наш хмурны,</p>
<p>Ад цямноты людзі спяць.</p>
<p>Я там біўся, я там віўся,</p>
<p>Я ім хаты паламаў,</p>
<p>А ўсё ж такі не дабіўся,</p>
<p>Каб народ свой голас даў!..</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>