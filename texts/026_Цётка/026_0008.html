<div class="container">
<div class="book-utils">
<div id="qrcode"></div>
<a href="/Ciotka/Samo_toj_nie_promieni_sie-bul.epub">epub</a>
</div>
<!-- HEADER_FIELD Authors: Цётка -->
<!-- HEADER_FIELD AuthorsTranslated: Цьотка -->
<!-- HEADER_FIELD Lang: bul -->
<!-- HEADER_FIELD SectionAuthor: Вершы -->
<!-- HEADER_FIELD Source: Найден Вълчев. Беларуската моя тетрадка. Менск, Беллітфонд, 2000. -->
<!-- HEADER_FIELD Title: Само той не промени се -->
<!-- HEADER_FIELD Translation: Найдзен Вылчаў -->
<h2><a href="http://knihi.com/Ciotka/">Цьотка</a></h2>
<h2>Само той не промени се</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Деветнайсет века</p>
<p>след Христа! А хрисим,</p>
<p>глух и сляп - мужикът</p>
<p>в тях не промени се.</p>
<p>Планина се срина,</p>
<p>езеро пресъхна,</p>
<p>дето бе море - там</p>
<p>полски вятър лъхна,</p>
<p>каменът вековен</p>
<p>на прашинки стри се,</p>
<p>само той, мужикът</p>
<p>наш, не промени се.</p>
<p>Хората откриха</p>
<p>буквите, барута</p>
<p>и земи далечни,</p>
<p>досега нечути,</p>
<p>слънчево прозорче</p>
<p>книгата им стана,</p>
<p>глух и безпросветен</p>
<p>той встрани остана.</p>
<p>- Слушайте, върти се! -</p>
<p>прогърмя Коперник,</p>
<p>но не му повярва</p>
<p>нашият неверник.</p>
<p>Не подавал нос от</p>
<p>своя праг и козяк,</p>
<p>той не проумя го</p>
<p>с тъмния си мозък.</p>
<p>Всички други питат,</p>
<p>правят, искат, търсят -</p>
<p>братът наш остава</p>
<p>чист и свят в съня си.</p>
<p>Господ Бог отгоре</p>
<p>гледа и се чуди:</p>
<p>няма ли за този</p>
<p>мил мужик пробуда?</p>
<p>И му казва: - Хайде,</p>
<p>ставай, чедо клето!</p>
<p>Искай! Ще ти спусна</p>
<p>всичко от небето.</p>
<p>Искам да те видя</p>
<p>горд, свободен - вече</p>
<p>до живот простил се</p>
<p>с мъките си вечни.</p>
<p>И мужикът казва:</p>
<p>- Дай ми, Боже, къща,</p>
<p>и женичка дай ми</p>
<p>от имотна тъща,</p>
<p>дай ми там кобилка,</p>
<p>крава със теленце,</p>
<p>няколко кокошки,</p>
<p>дай ми там прасенце,</p>
<p>малко ръж, да смелим,</p>
<p>и, сполай ти, стига...</p>
<p>Станал сам стопанин -</p>
<p>ха ела ме стигай.</p>
<p>И тогава, Боже,</p>
<p>ще се очовеча -</p>
<p>до живот простил се</p>
<p>с мъките си вечни.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: Найден Вълчев. Беларуската моя тетрадка. Менск, Беллітфонд, 2000.<br/>

   Пераклад: <a href="http://knihi.com/Najdzien_Vylcau/">Найдзен Вылчаў</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>