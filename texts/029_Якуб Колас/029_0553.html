<div class="container">
<div class="book-utils">
<div id="qrcode"></div>
<a href="/Jakub_Kolas/Pan_i_recka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 04.1907 -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пан i рэчка -->
<!-- HEADER_FIELD Title2: (Са зборніка «Другое чытанне для дзяцей беларусаў») -->
<h2><a href="http://knihi.com/Jakub_Kolas/">Якуб Колас</a></h2>
<h2>Пан i рэчка</h2>
<h2 class="title2">(Са зборніка «Другое чытанне для дзяцей беларусаў»)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі проці рабіць будзеш</p>
<p>I зачэпіш закон Божы,</p>
<p>Між людзямі ты нягожы,</p>
<p>Сам сабе ты напаскудзіш.</p>
<p> </p>
<p>Быў праціўны пан на свеце:</p>
<p>Як упрэцца ён у чым,</p>
<p>Хоць сто баб туды зганеце,</p>
<p>Дык паставіць на сваім.</p>
<p>Ўздумаў рэчку пан спыніць,</p>
<p>Мужыкоў луг затапіць.</p>
<p>«Ой, нядобра, пане, робіш!</p>
<p>Ці ж у пана нос прыбудзе,</p>
<p>Як мужык без хлеба будзе,</p>
<p>Як дабро яго затопіш?</p>
<p>Ды й то, пане: чалавеку</p>
<p>Трудна рэчку утрымаць,</p>
<p>Ёй ўжо Бог сказаў ад веку,</p>
<p>Дзе ваду сваю зліваць.</p>
<p>I цячэ яна, як знае,</p>
<p>Няхай пан ёй не мяшае!»</p>
<p>Не паслухаў: склікаў ўсіх ён батракоў,</p>
<p>Наваліў у рэчку дроў,</p>
<p>Зрабіў гатку, і не знайся,</p>
<p>I пайшоў сабе ён спаць.</p>
<p>Пане, пане! прачынайся:</p>
<p>Стаў дождж гатку  размываць!</p>
<p>Як усталі ўночы хмары!</p>
<p>Дождж, маланка, навальніца!</p>
<p>Бегаў пан, як на пажары,</p>
<p>I на гатку сеў, дурніца!</p>
<p>Аж народ з яго смяецца.</p>
<p>А вада калі напрэцца!</p>
<p>Зашумела, загуляла</p>
<p>I, як бура, загула, –</p>
<p>Гатку з панам разламала,</p>
<p>К чорту пана панясла!</p>
<p> </p>
<p>Красавік, 1907</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>