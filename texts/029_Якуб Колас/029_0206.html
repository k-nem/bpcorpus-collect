<div class="container">
<div class="book-utils">
<div id="qrcode"></div>
<a href="/Jakub_Kolas/Horad_i_vioska.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1898-1902] -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Горад i вёска -->
<!-- HEADER_FIELD Title2: (Dubia) -->
<h2><a href="http://knihi.com/Jakub_Kolas/">Якуб Колас</a></h2>
<h2>Горад i вёска</h2>
<h2 class="title2">(Dubia)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Бог хоць раз прывёў Гаўрылу</p>
<p>Ў вяліком горадзе пабыць,</p>
<p>Але вёскі сваёй мілай</p>
<p>Не магу ніяк забыць!..</p>
<p>Як я даўно не пабачу</p>
<p>Сваю хату, поле, луг,</p>
<p>Жаль агорне, чуць не плачу,</p>
<p>Тут я целам, там мой дух.</p>
<p>Там табе усё знаёмо:</p>
<p>Свой парадак, свой народ.</p>
<p>Не, нідзе не лепш, як дома:</p>
<p>Тут дзень пройдзе, як там год.</p>
<p>Дасць Бог свято, ў цэркаў сходзіш,</p>
<p>Потым ляжаш, аддыхнеш,</p>
<p>Пойдзеш ў поле, там пабродзіш,</p>
<p>Неяк аж ажывеш.</p>
<p>Ну і горад, ступа нейка,</p>
<p>Што у нас куцю таўкуць:</p>
<p>Ашаломяць чалавека,</p>
<p>Спаць уночы не даюць.</p>
<p>Колькі шуму, колькі груку!</p>
<p>Я дзіўлюся, як тут жыць,</p>
<p>Па каменям, гэтым бруку</p>
<p>За грахі адны хадзіць.</p>
<p>Нешта з тыдзень я тут шляўся,</p>
<p>Можа й боты патаптаў,</p>
<p>А чаго, каб хто спытаўся -</p>
<p>Так сабе ваіжаваў.</p>
<p>Раз ў ціяцер зацясаўся,</p>
<p>На білет два злоты даў,</p>
<p>Толькі злосці там набраўся:</p>
<p>Я б тых баб павыганяў!..</p>
<p>Нейкіх цацак начапляюць...</p>
<p>А як скачуць - дзе іх стыд!</p>
<p>Хто іх знае, што спяваюць;</p>
<p>Ну, каб быў тут наш Дзямід!..</p>
<p>Выйдуць, трохі памармычуць,</p>
<p>Што і чорт не разбярэ,</p>
<p>А ўсе рады, йшчэ іх клічуць,</p>
<p>Просто злосць на ўсіх бярэ.</p>
<p>Як пакажуць ногу босу,</p>
<p>Дак не знаюць, як крычаць.</p>
<p>Я б пабіў на іх атосу -</p>
<p>Паказаў бы, як скакаць.</p>
<p>Толькі раз было там хвацко.</p>
<p>Вышаў просты чалавек,</p>
<p>Такі смешны, як наш Яцько, —</p>
<p>Паздароў яго Бог век, —</p>
<p>А як глянуў, засмяяўся,</p>
<p>Каб яго паралюш ўзяў.</p>
<p>А скакаць як ён збіраўся:</p>
<p>Проста бокі падарваць.</p>
<p>Ў сад паглядзіш - ўсе пансікі,</p>
<p>Ўсе панэ да панічэ.</p>
<p>Ходзяць гэтак памаленьку –</p>
<p>Абібокі, таўкачэ.</p>
<p>Вот касіць каб іх заправіў,</p>
<p>Альбо серп у рукі даў,</p>
<p>Да ў жывот картофлю ўправіў –</p>
<p>Вот бы ён другі пазухаваў!</p>
<p>Каб скарэй адно дадому!</p>
<p>Не, папраўдзі не маню,</p>
<p>Закажу я і ліхому</p>
<p>Ездзіць ў гэту таўкатню.</p>
<p> </p>
<p>[1898–1902]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>