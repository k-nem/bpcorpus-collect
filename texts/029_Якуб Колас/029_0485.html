<div class="container">
<div class="book-utils">
<div id="qrcode"></div>
<a href="/Jakub_Kolas/Napierad_hrymiac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 05.04.1937-08.04.1937 -->
<!-- HEADER_FIELD FilenameSuffix: hrymiac -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Notice: Грымяць мнагаспеўнасцю гукаў супольных... -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Наперад! -->
<h2><a href="http://knihi.com/Jakub_Kolas/">Якуб Колас</a></h2>
<h2>Наперад!</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Грымяць мнагаспеўнасцю гукаў супольных,</p>
<p>Як гімн перамогі, вясной ручаі,</p>
<p>I мары аб сонцы струменяць гаі,</p>
<p>I тоіцца мудрасць у далечах вольных.</p>
<p> </p>
<p>Ёсць чары-прывабы прастораў наддольных,</p>
<p>Што лучаць бязмежным блакітам краі,</p>
<p>Як родных яшчэ несабранай сям’і,</p>
<p>Каб дружба гучала у песнях застольных.</p>
<p> </p>
<p>I хто засумуе па новай радзіме?</p>
<p>Ці прыйдзе вялікі той час і калі?</p>
<p>I як яго людскасць раскутая ўспрыме?</p>
<p> </p>
<p>Праслаўлена будзе цудоўнае імя</p>
<p>Таго, хто рассуне граніцы зямлі</p>
<p>I мудрасцю праўды краіны абніме.</p>
<p> </p>
<p> </p>
<p>*</p>
<p> </p>
<p>Рассыпаны зоры брыльянтавым пухам,</p>
<p>I Млечнага Шляху ляжаць абрусы</p>
<p>Таемным акордам спрадвечнай красы,</p>
<p>Як водгулле змоўкшай даўно завірухі.</p>
<p> </p>
<p>У калавароце няспыннага руху,</p>
<p>У сонцавым ззянні, у блеску расы —</p>
<p>Усюды разліты жыцця галасы,</p>
<p>I многа ў іх сэнсу для чуткага слуху.</p>
<p> </p>
<p>Раджаюцца, гаснуць заранкі і ночы,</p>
<p>Мяняюцца ходы прыліваў і рэк,</p>
<p>I ў часах губляецца голас прарочы.</p>
<p> </p>
<p>Адзначан для кожнай істоты свой век.</p>
<p>Жыццё ж безупынна ўсё крочыць і крочыць,</p>
<p>А разам з ім — вечны юнак-чалавек.</p>
<p> </p>
<p>*</p>
<p> </p>
<p>Наперад, вандроўнік! А шлях так багаты:</p>
<p>Якія разлогі навокал, зірні!</p>
<p>Усходняе сонца запаліць агні,</p>
<p>Рассее праменні, як сейбіт зярняты.</p>
<p> </p>
<p>Сустрэнецца вецер з табою крылаты,</p>
<p>I гром табе голас падасць з вышыні,</p>
<p>Пачуеш ты скаргі і сум цішыні,</p>
<p>Ты праўду пазнаеш у мроку зацятым.</p>
<p> </p>
<p>Вітай жа дарогі і новыя далі,</p>
<p>I вечнага руху святыя скрыжалі,</p>
<p>I юнасць людскую, і мудрае слова,</p>
<p> </p>
<p>I ясную радасць дабра, перамог,</p>
<p>І гэты шырокі, чароўны разлог,</p>
<p>Дзе заўжды прыгожа ўсё, молада, нова.</p>
<p> </p>
<p>5.04.1937–8.04.1937</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>