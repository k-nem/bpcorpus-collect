<div class="container">
<div class="book-utils">
<div id="qrcode"></div>
<a href="/Jakub_Kolas/Sila_ahitacyi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1928] -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сіла агітацыі -->
<h2><a href="http://knihi.com/Jakub_Kolas/">Якуб Колас</a></h2>
<h2>Сіла агітацыі</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">II</a><br/>
<a href="#chapter3">III</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І</h3>
<p> </p>
<p>Прыехаў у вёску таварыш з раёна,</p>
<p>Паклікаў на сходку сялян,</p>
<p>I доўга грымеў ён наконт самагона,</p>
<p>Як поп, настаўляў грамадзян.</p>
<p> </p>
<p>I кідаў сталёвыя, палкія словы</p>
<p>Начальнік міліцыі Дрот.</p>
<p>Сяляне журботна хілілі галовы,</p>
<p>Глядзелі ўвесь час яму ў рот.</p>
<p> </p>
<p>Натоўп адклікаўся часамі заўзята:</p>
<p>«Святая то праўда!» «Так! так!»</p>
<p>«Дурнота!» «Распуста!» «Дарэмная трата!»</p>
<p>«Свядомасці гэтае брак!»</p>
<p> </p>
<p>I бачыць начальнік — узрушана глеба</p>
<p>У нетрах сялянскай душы.</p>
<p>У строгасцях гэтых не будзе патрэбы,</p>
<p>Капут самагону пішы!</p>
<p> </p>
<p>Натхненне бурліць яшчэ з большаю сілай,</p>
<p>Сялян забірае ў палон...</p>
<p>Прамову закончыў канцоўкай завілай,</p>
<p>І грымнулі:  «Прэч самагон!»</p>
<p> </p>
<p>Начальнік узрушан і пот выцірае,</p>
<p>Што выступіў бобам на лбе,</p>
<p>«Ну вось і дапета ты, песня старая!»</p>
<p>I сам усміхнуўся сабе.</p>
<p> </p>
<p> </p>
<p> </p>
<h3><a id="chapter2"></a>II</h3>
<p> </p>
<p>Мітынг скончан. Разышліся.</p>
<p>I вачам не верыць Дрот:</p>
<p>Без прымусу, без камісій</p>
<p>«Апарат»  нясе  Хвядот!</p>
<p> </p>
<p>Вось што значыць яно, слова,</p>
<p>I разумны падыход!</p>
<p>А Хвядот зірнуў сурова</p>
<p>I ступіў крок напярод.</p>
<p> </p>
<p>Вочы зораць вінавата, —</p>
<p>Вось я грэшнік, моў, які!</p>
<p>Падыходзіць, як да брата,</p>
<p>Сам узрушаны такі.</p>
<p> </p>
<p>Xвядот</p>
<p> </p>
<p>Т&lt;аварышч&gt; начальнік! раскрыў цемнату ты:</p>
<p>Я — вінен!</p>
<p>Не трэба, не трэба, т&lt;аварышч&gt;, атруты!</p>
<p>Няхай жа ён спрахне ад гэтай мінуты</p>
<p>I згіне!</p>
<p>Страта дзяржаве, сабе небяспека,</p>
<p>Глум збожжа!</p>
<p>Але ж, сказаць, не было чалавека,</p>
<p>Нябожа,</p>
<p>Каб праўду раскрыць</p>
<p>I ўсё растлумачыць...</p>
<p>Няхай жа ён, дасць бог, згарыць,</p>
<p>Няхай яго вочы не бачаць.</p>
<p>Праваліцца яму скрозь зямлю!</p>
<p>Убачу — сваімі рукамі зламлю</p>
<p>I будзь ён праклят! —</p>
<p>I вобземлю — гоп «апарат!»</p>
<p> </p>
<p> </p>
<h3><a id="chapter3"></a>III</h3>
<p> </p>
<p>У Дротавым сэрцы вялікае свята,</p>
<p>I хваліцца Дрот:</p>
<p>«Вось ён, разумны прыём дзе, рабята!</p>
<p>А прыклад — Хвядот!»</p>
<p>Ў Хвядотавым сэрцы таксама не будні.</p>
<p>Смяецца Хвядот:</p>
<p>«Стары ён быў, падла, хоць кідай у студню,</p>
<p>А новы ён — вот!</p>
<p>Прадукцыя вышай працэнтаў на сорак,</p>
<p>Спакой — на ўсе сто!</p>
<p>Тактыка, братцы, ядры яе корак,</p>
<p>Прыдумаў — нішто!</p>
<p>I носа сюды не паказвае болей -</p>
<p>Гані, брат, ваўсю!</p>
<p>Такое раздолле,</p>
<p>Як гразь карасю!»</p>
<p> </p>
<p>[1928]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>