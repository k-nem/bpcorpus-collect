<div class="container">
<div class="book-utils">
<div id="qrcode"></div>
<a href="/Siarhiej_Haradziecki/Biesprytulnaje_hora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Гарадзецкі -->
<!-- HEADER_FIELD CreationYear: 1907; 1937-1940; 1951 -->
<!-- HEADER_FIELD FirstPublicationYear: 1907; 1937-1940; 1951 -->
<!-- HEADER_FIELD LangOrig: rus -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш,мастацкі/паэма -->
<!-- HEADER_FIELD Title: Беспрытульнае гора -->
<!-- HEADER_FIELD Translation: Якуб Колас -->
<h2><a href="http://knihi.com/Siarhiej_Haradziecki/">Сяргей Гарадзецкі</a></h2>
<h2>Беспрытульнае гора</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ходзіць гора без прызору</p>
<p>Ад хаціны да другой;</p>
<p>I ў вакенца да Тадоры</p>
<p>Стук — да свацці дарагой.</p>
<p>— Адчыні, Тадорачка,</p>
<p>Адчыні хутчэй.</p>
<p>Гэта я тут, Горачка,</p>
<p>Плачу ля дзвярэй.</p>
<p>— Не, з Тадорай разгавору</p>
<p>Няма: ты мне не радня.</p>
<p>Хлеба горы, грошай спору</p>
<p>Я прыдбала з працадня.</p>
<p>Гора йдзе у другую хату,</p>
<p>А там песні, шум, банкет.</p>
<p>Гора стукаецца к свату,</p>
<p>Сябру горкіх прошлых лет.</p>
<p>— Прытулі, Грыгорачка,</p>
<p>Сватухну сваю.</p>
<p>Гэта я тут, Горачка,</p>
<p>Ля дзвярэй стаю.</p>
<p>Паквітаўся Грыгор з горам:</p>
<p>— Прэч, не стой у цемачку!</p>
<p>За калгаснага шафёра</p>
<p>Аддаю сваю дачку.</p>
<p>Гора плача. Пот струменіць</p>
<p>З твару, з высахшых касцей.</p>
<p>Гора стукаецца ў сені</p>
<p>К бацьку семярых дзяцей.</p>
<p>— Адчыні, Зыдоранька,</p>
<p>Упусці сюды:</p>
<p>Ці ж не помніш Горанька</p>
<p>Ты, свае бяды?</p>
<p>— Ў красным войску тры хлапчыны,</p>
<p>Школы вучаць дочак трох.</p>
<p>Тут сёмыя акцябрыны —</p>
<p>Не пагань ты мой парог!</p>
<p>Што з народам стала, дружа?—</p>
<p>Гора з гора ў землю бразь.</p>
<p>Разлілося Гора лужай,</p>
<p>Сонца высушыла гразь.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Jakub_Kolas/">Якуб Колас</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>