<div class="container">
<div class="book-utils">
<div id="qrcode"></div>
<a href="/Jakub_Kolas/Ranica_viasnoju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 07.01.1910 -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Раніца вясною -->
<h2><a href="http://knihi.com/Jakub_Kolas/">Якуб Колас</a></h2>
<h2>Раніца вясною</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ціха ў полі, ціха ў лесе,</p>
<p>А ні шэпне вецярок,</p>
<p>Толькі дзесь у паднябессі</p>
<p>Льецца звонкі галасок.</p>
<p> </p>
<p>Як бы срэбраны званочак,</p>
<p>Роніць ўніз за трэлем трэль,</p>
<p>Аж заслухаўся гаёчак,</p>
<p>Не парушыцца і ель.</p>
<p> </p>
<p>На усходзе бляск агністы</p>
<p>Літым золатам дрыжыць;</p>
<p>Слуп высокі, прамяністы</p>
<p>Роўным полымем гарыць.</p>
<p> </p>
<p>Тонкіх хмарак валаконцы</p>
<p>Сталі хораша ў радок,</p>
<p>Як бы ўюць яны для сонца</p>
<p>3 тых валоканцаў вянок.</p>
<p> </p>
<p>Ціха ў полі, ціха ў лесе,</p>
<p>Чуць балбоча ручаёк,</p>
<p>А высока ў паднябессі</p>
<p>Льецца звонкі галасок.</p>
<p> </p>
<p>7/І 1910</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>