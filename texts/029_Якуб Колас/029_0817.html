<div class="container">
<div class="book-utils">
<div id="qrcode"></div>
<a href="/Jakub_Kolas/Ja_-_bajec_cyrvony.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 05.09.1938 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Я — баец чырвоны -->
<h2><a href="http://knihi.com/Jakub_Kolas/">Якуб Колас</a></h2>
<h2>Я — баец чырвоны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шлях мой слаўны і шырокі,</p>
<p>Выпаў гонар мне высокі:</p>
<p>Я – баец чырвоны.</p>
<p>Я не знаю большай чэсці,</p>
<p>Як святы доўг чэсна несці —</p>
<p>Стаць на абарону;</p>
<p> </p>
<p>Вартаваць свой край, граніцы,</p>
<p>Як вачэй сваіх зяніцы,</p>
<p>Як наш скарб бясцэнны.</p>
<p>Бо я знаю — землі нашы,</p>
<p>Горы, моры, нівы, пашы</p>
<p>Для ўсіх нас свяшчэнны.</p>
<p> </p>
<p>За іх кроў бацькоў праліта.</p>
<p>Праз гарніла мук здабыта</p>
<p>Наша доля, воля.</p>
<p>Бо на гэтых землях, нівах</p>
<p>Мой народ жыве шчасліва,</p>
<p>Як не жыў ніколі.</p>
<p> </p>
<p>А я, радасны, вясёлы,</p>
<p>Іду ў Армію — у школу</p>
<p>Сталінскае складкі.</p>
<p>Я ўсяму народу, краю</p>
<p>Урачыста абяцаю:</p>
<p>Для радзімы-маткі</p>
<p> </p>
<p>Сіл сваіх не пашкадую,</p>
<p>Волю ўзброю маладую</p>
<p>На пачэснай варце.</p>
<p>Каб сам маршал Варашылаў</p>
<p>Мне сказаў з усмешкай мілай:</p>
<p>– Малайчына, браце!</p>
<p> </p>
<p>5/ІХ 1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>