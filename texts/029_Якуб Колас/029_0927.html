<div class="container">
<div class="book-utils">
<div id="qrcode"></div>
<a href="/Jakub_Kolas/Letni_poudzien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1906-1907] -->
<!-- HEADER_FIELD FirstPublicationYear: 1906-1909; 1911-1914; 1917-1918; 1921-1924 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Апавяданні -->
<!-- HEADER_FIELD StyleGenre: мастацкі/апавяданне -->
<!-- HEADER_FIELD Title: Летні поўдзень -->
<h2><a href="http://knihi.com/Jakub_Kolas/">Якуб Колас</a></h2>
<h2>Летні поўдзень</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Высока стаіць яснае сонца на чыстым небе. Ціха ўсюды!.. Збожжа на полі чуць-чуць скалыхнецца, як павее гарачы вецер, і ізноў заспакоіцца, не зварухнецца. «Варыць, як у гаршку», – кажуць вясковыя людзі. Далёка-далёка цягнецца вастраверхая палоска лесу, заслаўшыся сіняватаю смагаю не то туману, не то дыму. Усё прымоўкла, усё хаваецца ў цянёк ад гарачага сонца. Нават гутарлівыя птушкі перасталі спяваць і сядзяць дзе-небудзь на галінах у халадку зялёных лісцеў. Толькі конікі адны трашчаць у траве ды мігаюцца беленькія і чырвоненькія матылькі, трапечучы сваімі кроплястымі крыльцамі. Ціха!.. Чутно нават, як пралятае працавітая пчолка. «Ву-у-ум!» – рассякаюць яны воздух борздым палётам сваім і напаўняюць яго цененькім прыятным звонам. У небе дзе-нідзе праплыве пушыстая белая хмурка, як ком воўны, і схаваецца за лесам або растане, як снег, далёка ў небе.</p>
<p>Усё прытаілася, як бы задрамала. Толькі часамі закукуе зязюлька разоў два ў зялёных лісцях і борзда змаўкае. Каршун, падняўшыся высока над лугам, кружыцца ў небе, выглядаючы сабе пажытак, і нудны крык яго голасна расплываецца пад хмарамі над заспакоеным лугам.</p>
<p> </p>
<p><i>[1906-1907]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>