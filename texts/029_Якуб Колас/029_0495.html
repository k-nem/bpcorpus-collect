<div class="container">
<div class="book-utils">
<div id="qrcode"></div>
<a href="/Jakub_Kolas/Nasa_daroha.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 28.06.1947 -->
<!-- HEADER_FIELD FirstPublicationYear: 1908; 1946-1953; 1955; 1957-1958; 1960; 1962; 1965; 1967; 1972; 1998; 2008 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Наша дарога -->
<h2><a href="http://knihi.com/Jakub_Kolas/">Якуб Колас</a></h2>
<h2>Наша дарога</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Да дня вызвалення Мінска</p>
<p> </p>
<p>Мая Айчына маладая!</p>
<p>Савецкі край наш дарагі!</p>
<p>Хто дзён былых не прыгадае,</p>
<p>Калі навокал сіла злая</p>
<p>Крышыла нашы берагі;</p>
<p> </p>
<p>Калі зямля ў агні-пажары</p>
<p>У неба ўзносіла шатры</p>
<p>I клала бляск, бы кроў, на хмары,</p>
<p>А грому цяжкія удары</p>
<p>Хісталі пушчы і бары?</p>
<p> </p>
<p>Ды ў час той грознай небяспекі</p>
<p>Пранёсся голас з краю ў край:</p>
<p>«Не будзе вораг вавек-векі</p>
<p>Няволіць нашы землі, рэкі!</p>
<p>На бой, народ мой, паўставай!»</p>
<p> </p>
<p>У нашых сэрцах рэхам веры</p>
<p>Адбіўся бацькаўшчыны кліч.</p>
<p>Узважан вораг быў і змеран,</p>
<p>Разгаданы яго намеры</p>
<p>І ў прах разбіты на зямлі.</p>
<p> </p>
<p>І сёння мы стаім над светам,</p>
<p>Як непахісная скала.</p>
<p>I ззяюць людзям яснацветам</p>
<p>Імкненні нашы, нашы мэты</p>
<p>Пазбавіць свет ад гнёту зла.</p>
<p> </p>
<p>Няхай злуюцца цемрашалы,</p>
<p>Каму мяшок далараў – Бог:</p>
<p>Іх лёс асуджаны, прапалы,</p>
<p>Ім не загнаць жыцця ў падвалы,</p>
<p>Ім не спыніць жыцця дарог.</p>
<p> </p>
<p>Ідзём мы вернаю дарогай,</p>
<p>Ірдзяцца зоры нашых дзён,</p>
<p>Бо нам прастору, волі многа,</p>
<p>I ўсё шырэе даль-разлога,</p>
<p>І усё дужэе наш разгон.</p>
<p> </p>
<p><i>28 чэрвеня 1947</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>