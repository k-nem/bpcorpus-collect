<div class="container">
<div class="book-utils">
<div id="qrcode"></div>
<a href="/Jakub_Kolas/Turemnaja_kamiera.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 1909 -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Турэмная камера -->
<h2><a href="http://knihi.com/Jakub_Kolas/">Якуб Колас</a></h2>
<h2>Турэмная камера</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Цесна камера, як клетка,—</p>
<p>Вузкі ход праміж дзвюх нар;</p>
<p>Пры акне жалеза сетка,</p>
<p>Над дзвярамі «каляндар»,</p>
<p> </p>
<p>Разлінеены ў радочкі,</p>
<p>Ды «буфет» з пяці дасок.</p>
<p>У павуцці ўсе куточкі,</p>
<p>У пыле кожны вугалок.</p>
<p> </p>
<p>Два аконцы, дзве рашоткі,</p>
<p>Два цабэркі для вады;</p>
<p>Столік, вузкі і кароткі,</p>
<p>Сеннікі у два рады.</p>
<p> </p>
<p>Абабіт пабел усюды,</p>
<p>А праз столь цячэ вада.</p>
<p>Ў закарвашках звярок руды,</p>
<p>Клоп і ўсякая брыда.</p>
<p> </p>
<p>Пахне потам чалавечым...</p>
<p>Цяжкі, спёрты, кіслы дух.</p>
<p>Рана ўстанеш — дыхнуць нечым,</p>
<p>Проста вешай хоць абух.</p>
<p> </p>
<p>1909</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>