<div class="container">
<div class="book-utils">
<div id="qrcode"></div>
<a href="/Jakub_Kolas/Jak_vydumlajucca_strachi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1906-1907] -->
<!-- HEADER_FIELD FirstPublicationYear: 1906-1909; 1911-1914; 1917-1918; 1921-1924 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Апавяданні -->
<!-- HEADER_FIELD StyleGenre: мастацкі/апавяданне -->
<!-- HEADER_FIELD Title: Як выдумляюцца страхі -->
<h2><a href="http://knihi.com/Jakub_Kolas/">Якуб Колас</a></h2>
<h2>Як выдумляюцца страхі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вёска Лосеўка стаяла меж лесу і балот. Лес цягнуўся ўкруг вёскі цесным колам. Сама вёска дзялілася на дзве часці. Меншая часць вёскі, Сяльцо, стаяла ад самой вёскі чуць не на вярсту. Дарога, каторая шла з вёскі ў Сяльцо, прахадзіла памеж могілак і карчмы. Старая аграмадная карчма, каторых так часта можна ўбачыць яшчэ і цяпер на Палессі, стаяла на сярэдзіне дарогі з вёскі ў Сяльцо. Напроці карчмы, крокаў за сто, стаялі могілкі, цёмныя, старыя, з хваёвымі крыжамі, каторыя, як частакол, густа тырчалі адзін каля аднаго. Могілкі з іх старою драўлянаю капліцаю, з двума ці трыма зялёнымі клёнамі і некалькімі хвоямі, таўстымі, развесістымі; карчма з гнілою абросшаю мохам стрэхаю рабілі ўсё мейсца страшным і дзікім.</p>
<p>З Сяльца ў вёску раз уночы ішла баба. Як толькі падышла яна пад карчму, то пачула, што на могілках нешта плакала, як дзіця. Гэта сава ці пугач свістаў у гнілой капліцы. Узяла баба падол у зубы ды такога задала лататы, што яе і з сабакамі не злавіў бы. Прыбегшы да вёскі, яна расказала пра невядомы плач. З гэтага часу простыя цёмныя людзі і ўпраўду сталі што-небудзь чуць або бачыць, як здарывалася каму ісці аднаму ўночы меж карчмы і могілак, хоць там і нічога не было.</p>
<p>Страхі найчасцей здарываюцца ўночы. Уночы чалавек кепска бачыць і часта самую пустую рэч прымае за страх. Апроч таго, нас яшчэ маленькіх страшаць цемнатою, усякімі дзедамі з торбамі, каторыя, быццам, бяруць нягодных плаксівых дзяцей. Памаленьку, незаметна для нас саміх, у нашу душу засяваецца зерне страху, ад каторага чалавеку потым трудна аслабаніцца. Непанятнае і страшнае для нас усё тое, чаго прычыны мы не знаем. Болей навукі – меней страху.</p>
<p> </p>
<p><i>[1906-1907]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>