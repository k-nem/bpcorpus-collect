<div class="container">
<div class="book-utils">
<div id="qrcode"></div>
<a href="/Jakub_Kolas/Dauniejsaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1898-1902] -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Даўнейшае -->
<h2><a href="http://knihi.com/Jakub_Kolas/">Якуб Колас</a></h2>
<h2>Даўнейшае</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>«Раскажы пра што нам, дзедка!</p>
<p>Ты на свеце многа жыў.</p>
<p>Бачыў гора, шчасце рэдка,</p>
<p>Бачыў многа ўсякіх дзіў».</p>
<p> </p>
<p>«Ох, ўсяго я бачыў, дзеці! —</p>
<p>Кашлянуўшы. сказаў дзед.—</p>
<p>I пажыў-такі на свеце,</p>
<p>Бачыў гора, знаю свет.</p>
<p> </p>
<p>Ох, прайшлі гады ўжо тыя,</p>
<p>Няхай не вернуцца яны:</p>
<p>То гады — гады ліхія,</p>
<p>Гады паншчыны, вайны.</p>
<p>.........................................</p>
<p> </p>
<p>Цяпер усякі каня мае,</p>
<p>На назе ёсць добры бот,</p>
<p>Хлеба ўсякага хватае,</p>
<p>Ёсць і грошы на абыход.</p>
<p> </p>
<p>А даўней тры пары ботаў</p>
<p>Ў нас было на ўсё сяло.</p>
<p>Колька тых было клапотаў!</p>
<p>Кепска жыць тагды было!</p>
<p> </p>
<p>Гналі к пану на работу!</p>
<p>Вот дзе мучыўся народ!</p>
<p>Працавалі мы да поту</p>
<p>На панску кішэню ды на рот.</p>
<p> </p>
<p>Як ляпей было для пана,</p>
<p>Дык ён гэтак і рабіў.</p>
<p>Пастуха свайго Сцяпана</p>
<p>Ён на смерць такі забіў.</p>
<p> </p>
<p>Аддаваў пан сам ў салдаты,</p>
<p>Суд і кару учыняў,</p>
<p>Браў на работу па тры з хаты,</p>
<p>Дзяцей з бацькамі разлучаў.</p>
<p> </p>
<p>Многа вынес народ гора,</p>
<p>Многа горкіх слёз праліў,</p>
<p>Каб сабраць іх, было б мора,</p>
<p>Ўсіх паноў бы патапіў».</p>
<p> </p>
<p>Автор белорус К.М.Мицкевич</p>
<p>[1898–1902]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>