<div class="container">
<div class="book-utils">
<div id="qrcode"></div>
<a href="/Jakub_Kolas/Narodam_SSSR.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 21.10.1937 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Народам СССР -->
<h2><a href="http://knihi.com/Jakub_Kolas/">Якуб Колас</a></h2>
<h2>Народам СССР</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Быў час небяспечны, трывожны, —</p>
<p>У дзверы Савецкай зямлі</p>
<p>Ламаліся ворагі, йшлі</p>
<p>На гарады нашы, пожні.</p>
<p> </p>
<p>Была іх вялікая сіла,</p>
<p>I моцна сціскалі гужы</p>
<p>Бандыты свае, з-за мяжы</p>
<p>I нам рыхтавалі магілы.</p>
<p> </p>
<p>А мы знемагалі ў нястачы,</p>
<p>А мы былі ў сціску, бядзе,</p>
<p>I нам дапамогі — нідзе,</p>
<p>Нас голад гнуў, холад лядачы.</p>
<p> </p>
<p>Ды клікнуў кліч Ленін: «Да зброі!</p>
<p>На варту зямлі і свабод!</p>
<p>На ворага дружна ў паход!</p>
<p>Саветы ратуйце, героі!»</p>
<p> </p>
<p>I голас пранёсся, як бура,</p>
<p>Па ўзгор’ях, па гмахах раўнін,</p>
<p>I рушыў народ, як адзін,</p>
<p>I ворагу справіў хаўтуры.</p>
<p> </p>
<p>З тых часаў мінула шмат годаў.</p>
<p>Рэспублікі нашы — скала,</p>
<p>А сілу ім дружба дала —</p>
<p>З’яднанасць савецкіх народаў.</p>
<p> </p>
<p>I я сёння — горды, шчаслівы</p>
<p>За нашу з’яднанасць, сям’ю.</p>
<p>Радзіму да сэрца тулю</p>
<p>I сказ ёй прыношу зычлівы.</p>
<p> </p>
<p>Народы вялікай краіны,</p>
<p>Што селі ў пачэсным куце!</p>
<p>Няхай наша дружба цвіце,</p>
<p>Каб сонцам ірдзелі пуціны.</p>
<p> </p>
<p>21/Х 1937</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>