<div class="container">
<div class="book-utils">
<div id="qrcode"></div>
<a href="/Jakub_Kolas/Nioman.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1906] -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Нёман -->
<!-- HEADER_FIELD Title2: (Са зборніка «Другое чытанне для дзяцей беларусаў») -->
<h2><a href="http://knihi.com/Jakub_Kolas/">Якуб Колас</a></h2>
<h2>Нёман</h2>
<h2 class="title2">(Са зборніка «Другое чытанне для дзяцей беларусаў»)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Льецца Нёман паміж гораў,</p>
<p>Светлы, чысты, як з расы,</p>
<p>Накапаў ён ям і нораў</p>
<p>Гоніць воду праз лясы.</p>
<p> </p>
<p>Гой ты, Нёман, наша рэка!</p>
<p>Поіш ты і корміш нас,</p>
<p>Бедну чайку чалавека</p>
<p>Ты з сабой насіў не раз.</p>
<p> </p>
<p>А вясною на прасторы</p>
<p>Дуб стары сярдзіта гнаў</p>
<p>I насіў ты крыгаў горы,</p>
<p>Луг і поле затапляў;</p>
<p> </p>
<p>Разліваўся па ракітах</p>
<p>I займаў і лес, і гай...</p>
<p>Даўгавязы плыт за плытам</p>
<p>У далёкі нёс ты край.</p>
<p> </p>
<p>Колькі раз рыбацкі човен</p>
<p>На грудзях тваіх гуляў!..</p>
<p>Гой ты, Нёман, быстры Нёман,</p>
<p>Колькі дум ты мне нагнаў!</p>
<p> </p>
<p>Чуў ты смутак горкай долі</p>
<p>Свайго сына-мужыка,</p>
<p>Чуў не раз у чыстым полі</p>
<p>Плач і слёзы бедака.</p>
<p> </p>
<p>Ў ціхі вечар над табою</p>
<p>Дудка плакала не раз,</p>
<p>I кацілася слязою</p>
<p>Песня ў ранні летні час.</p>
<p> </p>
<p>А на беразе пад дубам,</p>
<p>Ў ночку цёмную, рыбак</p>
<p>Спаў не раз пад мокрым лубам,</p>
<p>Гнуўся з холаду, бядак.</p>
<p> </p>
<p>А у буру вецер кветку</p>
<p>Да грудзей тваіх схіляў,</p>
<p>I ў табе касец улетку</p>
<p>Пот крывавы абмываў.</p>
<p> </p>
<p>Над табою месяц круглы</p>
<p>Ў ясным небе ціха плыў,</p>
<p>I з табой высокі, смуглы</p>
<p>Лес ціхутка гаварыў.</p>
<p> </p>
<p>Перарэзаў край ты родны</p>
<p>Беларуса-мужыка...</p>
<p>О, наш чысты, наш свабодны</p>
<p>Нёман, быстрая рака!</p>
<p> </p>
<p>Ты цячэш далёка, знаю,</p>
<p>Ў зямлю Літвы і нямцоў...</p>
<p>Раскажы ж чужому краю</p>
<p>Пра жыццё тваіх сыноў!..</p>
<p> </p>
<p>[1906]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>