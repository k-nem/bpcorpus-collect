<div class="container">
<div class="book-utils">
<div id="qrcode"></div>
<a href="/Jakub_Kolas/Da_10-j_hadaviny_BSSR.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 1928 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Да 10-й гадавіны БССР -->
<h2><a href="http://knihi.com/Jakub_Kolas/">Якуб Колас</a></h2>
<h2>Да 10-й гадавіны БССР</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Быў час — стаіўшыся знямела</p>
<p>Між пустак, пушчаў і балот,</p>
<p>Ты ў занядбанні быў, народ,</p>
<p>Твая зямля імя не мела,</p>
<p>Арлы клявалі тваё цела,</p>
<p>Кружыўся погані тут злёт.</p>
<p> </p>
<p>Хаўрус паноў, ксяндзоў хлуслівы</p>
<p>Снаваў тут кросны павуцця</p>
<p>Ды зводзіў з ісціны-пуця,</p>
<p>I дар суліў табе ілжывы</p>
<p>Пад вэксаль жульніцкі, фальшывы,</p>
<p>I не даваў табе жыцця.</p>
<p> </p>
<p>I ксёндз і поп даўгавалосы</p>
<p>Не раз узважвалі твой лёс,</p>
<p>А ты ярмо сваё ўсё нёс,</p>
<p>Хадзіў расхлістаны і босы,</p>
<p>Прыбіты, цёмны, безгалосы —</p>
<p>Ў людской сям’і прыблудай рос.</p>
<p> </p>
<p>I ты хоць меў сваё аблічча,</p>
<p>Ды быў слуга ў сваім краю,</p>
<p>I мову родную тваю</p>
<p>Не йначай звалі, як мужычай,</p>
<p>I скарб твой лепшы — слова, звычай</p>
<p>На здзек давалі халую.</p>
<p> </p>
<p>Ды час прабіў. Дыхнула бура,</p>
<p>Пранёсся ўвосень грозны шквал,</p>
<p>Ўсё дачыста змёў перавал,</p>
<p>Не ўседзеў цар у сваіх мурах;</p>
<p>Як прусакі ў шпарах, пячурах,</p>
<p>Схаваўся ксёндз і поп-капрал.</p>
<p>Паны разбегліея, як мышы,</p>
<p>Каб зноў зашыцца  дзе пад шчыт.,</p>
<p>Плыві на Віслу, панскі плыт!</p>
<p>Няхай нянавісцю пан чмыша —</p>
<p>Працоўны сам закон тут піша</p>
<p>I сам свой ладзіць дабрабыт.</p>
<p> </p>
<p>Былы нявольнік і падданы,</p>
<p>Ты вольыым стаў, наш край, цяпер,</p>
<p>К жыццю Кастрычыікам прызваны.</p>
<p>Жыві ж, красуй, БССР!</p>
<p> </p>
<p>1928</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>