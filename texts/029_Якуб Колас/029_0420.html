<div class="container">
<div class="book-utils">
<div id="qrcode"></div>
<a href="/Jakub_Kolas/Muzyk_biadak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1909] -->
<!-- HEADER_FIELD FilenameSuffix: biadak -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Notice: Я — мужык, бядак пахілы... -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мужык -->
<h2><a href="http://knihi.com/Jakub_Kolas/">Якуб Колас</a></h2>
<h2>Мужык</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я — мужык, бядак пахілы,</p>
<p>Ўсе ўшчуваюць мужыка.</p>
<p>Цягнуць кроў з яго і жылы,</p>
<p>Надрываюць яго сілы,</p>
<p>Ў мазалях яго рука.</p>
<p> </p>
<p>Я — мужык, я — сын пакуты,</p>
<p>На мякіне вырас я,</p>
<p>Гічанамі пуза ўздута,</p>
<p>Ногі ў лапцікі абуты,</p>
<p>Бедна вопратка мая.</p>
<p> </p>
<p>Я — мужык, я — сын бядоты,</p>
<p>Недаем і недасплю,</p>
<p>Гне мяне цяжар работы,</p>
<p>Дзень працую за два злоты,</p>
<p>Здзекі ўсякія цярплю.</p>
<p> </p>
<p>Я — мужык, не чую звону,</p>
<p>Толькі ж есць мяне чарвяк:</p>
<p>Ці не брэша поп з амбону,</p>
<p>Што цару Бог даў карону?</p>
<p>Ой, не, мусібыць, не так!</p>
<p> </p>
<p>Я — мужык, а гонар маю,</p>
<p>Гнуся, але да пары.</p>
<p>Я маўчу, маўчу, трываю,</p>
<p>Але скора загукаю:</p>
<p>«Стрэльбы, хлопчыкі, бяры!»</p>
<p> </p>
<p>[1909]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>