<div class="container">
<div class="book-utils">
<div id="qrcode"></div>
<a href="/Jakub_Kolas/Janku_Kupalu_junak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 20.11.1935 -->
<!-- HEADER_FIELD FilenameSuffix: junak -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Notice: Узышоў юнак калісьці... -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Янку Купалу -->
<h2><a href="http://knihi.com/Jakub_Kolas/">Якуб Колас</a></h2>
<h2>Янку Купалу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Узышоў юнак калісьці</p>
<p>На пагорак роднай вёскі.</p>
<p>Калыхаўся сум у лісці,</p>
<p>Млелі песень адгалоскі.</p>
<p>А ў разлогах далеч сініх</p>
<p>Летуцення ніклі межы,</p>
<p>Слаўся смутак па даліне</p>
<p>Ды туманам лес мярэжыў.</p>
<p> </p>
<p>Крыж пануры, знак пакуты,</p>
<p>Вартаваў дарогі, гоні,</p>
<p>А мужык, худы, разуты,</p>
<p>Рукі з гора клаў на скроні.</p>
<p> </p>
<p>Убіраў юнак у сэрца</p>
<p>З’яў тых сумныя акорды,</p>
<p>Каб у вочы крыважзрцам</p>
<p>Кінуць слова гневу цвёрда.</p>
<p> </p>
<p>Клікаў ён народ свой к волі,</p>
<p>Сеяў зерні поўнай жменяй,</p>
<p>Каб дабра яму даць болей,</p>
<p>А каб крыўды стала меней.</p>
<p> </p>
<p>I складаў ён песні-былі</p>
<p>Для раздум’я і для ўцехі</p>
<p>Тым,  каго здавён тулілі</p>
<p>У хібарках цёмных стрэхі.</p>
<p> </p>
<p>Падымаў ён песняй ролі,</p>
<p>Будзіў песняй сон зацяты;</p>
<p>Іх спяваў пастух у полі,</p>
<p>Маладзіцы і дзяўчаты.</p>
<p> </p>
<p>Шмат пуцін схадзіў ён з песняй,</p>
<p>Звонкай, яркай, як дзень ясны,</p>
<p>Ды ў імгле было прадвесне,</p>
<p>Цьмяны шлях быў яму ўласны.</p>
<p> </p>
<p>Толькі бура-навальніца,</p>
<p>Гімн, што Леніным быў спеты,</p>
<p>Ясназорай бліскавіцай</p>
<p>Асвяціла зрок паэта.</p>
<p> </p>
<p>Трон упаў.  У прах тыраны</p>
<p>Тою бурай былі змяты.</p>
<p>Новы дзень, усход румяны</p>
<p>Гэтым гімнам быў зачаты.</p>
<p>Дык складай жа, пясняр, далей</p>
<p>Песні сонечным краінам,</p>
<p>Вольным людзям грознай сталі,</p>
<p>Іх узлётам сакаліным.</p>
<p> </p>
<p>Дзень наш сённяшні — прасторы,</p>
<p>Зорны шлях прыгожай былі,</p>
<p>Тая казка, аб каторай</p>
<p>Людзі толькі цьмяна снілі.</p>
<p> </p>
<p>Ідуць шляхам тым героі,</p>
<p>Каб здабыць працоўным славу,</p>
<p>I свет цалкам перакроіць,</p>
<p>I зрабіць камуны справу.</p>
<p> </p>
<p>20/ХІ 1935</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>