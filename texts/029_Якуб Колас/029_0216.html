<div class="container">
<div class="book-utils">
<div id="qrcode"></div>
<a href="/Jakub_Kolas/Da_15-j_hadaviny_Kastrycnika.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 24.10.1932 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Да 15-й гадавіны Кастрычніка -->
<h2><a href="http://knihi.com/Jakub_Kolas/">Якуб Колас</a></h2>
<h2>Да 15-й гадавіны Кастрычніка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Былі гады змагання.</p>
<p>На ростані эпох —</p>
<p>Агністае блісканне</p>
<p>Вялікіх перамог.</p>
<p>Ішлі, як хвалі, орды</p>
<p>З усіх канцоў, граніц</p>
<p>Пад грозныя акорды</p>
<p>Крывавых навальніц.</p>
<p>Вяла іх помста, змова</p>
<p>Супроць паўстаўшых мас,</p>
<p>Каб пульс эпохі новай</p>
<p>Спыніць на вечны час,</p>
<p>Каб жудасным разгулам</p>
<p>Рабочы стан сагнуць,</p>
<p>А прожарам-акулам</p>
<p>Уладу зноў вярнуць.</p>
<p>Ды грымнуў кліч: «Да зброі!</p>
<p>Пазіцый не здаваць!</p>
<p>Таварышы-героі!</p>
<p>Саветы ратаваць!»</p>
<p>I рушылі мільёны</p>
<p>Па голасу ЦК —</p>
<p>Сталёвыя калоны</p>
<p>I гарт балыдавіка.</p>
<p>Паход іх — гоман буры,</p>
<p>Удары іх —пярун —</p>
<p>За славу дыктатуры</p>
<p>Саветаў і камун.</p>
<p>Ад поўначы панурай</p>
<p>Да сонечных гаёў</p>
<p>Віхрыліся віхуры</p>
<p>Напружаных баёў.</p>
<p>Прасторы Украіны</p>
<p>I таежны разлог,</p>
<p>I горы, і даліны</p>
<p>Дыміліся ў агнёх.</p>
<p>Хіснуўся лёс Ваалаў,</p>
<p>I выпаў яго шчыт —</p>
<p>Разбілася навала</p>
<p>Аб Ленінскі граніт.</p>
<p> </p>
<p> </p>
<p>*</p>
<p> </p>
<p>Былі гады змагання</p>
<p>На грані двух эпох.</p>
<p>Кастрычніцкіх паўстанняў</p>
<p>Ніхто не перамог.</p>
<p>Ірдзее сцяг чырвоны,</p>
<p>Як водбліскі зарніц,</p>
<p>А творчаму разгону</p>
<p>Канца няма, граніц.</p>
<p>У ясныя прасторы</p>
<p>Вандруюць нашы дні,</p>
<p>I ўжо гараць, як зоры,</p>
<p>Дняпроўскія агні.</p>
<p>Скарылася стыхія,</p>
<p>Змяніла свой абраз, —</p>
<p>Убачылі й сляпыя,</p>
<p>Што значыць воля мас.</p>
<p>Хоць шлях наш і цярністы,</p>
<p>I труднасцей — мільён,</p>
<p>Ды явай прамяністай</p>
<p>Нас вабіць яснасць дзён.</p>
<p>Праходзіць год за годам,</p>
<p>Выводзіць гмах муроў...</p>
<p>Жывіце ж вы, паходы</p>
<p>Тытанаў-змагароў!</p>
<p> </p>
<p>24/Х 1932</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>