<div class="container">
<div class="book-utils">
<div id="qrcode"></div>
<a href="/Jakub_Kolas/Na_vartu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 10.02.1932 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На варту -->
<h2><a href="http://knihi.com/Jakub_Kolas/">Якуб Колас</a></h2>
<h2>На варту</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Крывавыя здані, агністыя бляскі</p>
<p>Фарбуюць маньчжурскае неба.</p>
<p>Шакал ненаедны зубамі заляскаў</p>
<p>Ад Токіо і да Сасеба.</p>
<p> </p>
<p>Мільёны няшчасных нрацоўных Кітая</p>
<p>Асуджаны шайкай бандытаў.</p>
<p>Сталіц еўрапейскіх прадажная зграя</p>
<p>Далары бярэ за забітых.</p>
<p> </p>
<p>Жандар азіяцкі, японскі пражора,</p>
<p>Ашчэрыўшы воўчыя зубы,</p>
<p>Рве цела Кітая і з сушы і з мора,</p>
<p>Шаленствам запеніўшы губы.</p>
<p> </p>
<p>Ён — рыцар «парадку». Берлін і Варшава</p>
<p>I іншыя цэнтры «культуры»</p>
<p>Авансам вітаюць японца-удава,</p>
<p>Абы ён Саветы разбурыў.</p>
<p> </p>
<p>Заліты крывёю руіны Чапэя...</p>
<p>Цікавы малюнак дарэмны.</p>
<p>I моўчкі бяздушна глядзіць на падзеі</p>
<p>Сэтлмент, квартал чужаземны.</p>
<p> </p>
<p>А там, у Жэневе, славутая ліга</p>
<p>У вочы пускае туманы,</p>
<p>I покрыва міру, як сцёртая кніга,</p>
<p>Раз’едзена моллю на раны.</p>
<p> </p>
<p>Таварышы, слухай! Шакалы ў паходзе,</p>
<p>Учулі сцярвятнікі трупы.</p>
<p>Сусветны разбойнік, «культурнейшы» злодзей</p>
<p>Падносіць агонь пад халупы.</p>
<p>Нянавісць і злоба заслала ім вочы,</p>
<p>Бо чуюць, што песня іх спета...</p>
<p>Чырвонаармеец, калгаснік, рабочы!</p>
<p>На варту краіны Саветаў!</p>
<p> </p>
<p>10/ІІ 1932</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>