<div class="container">
<div class="book-utils">
<div id="qrcode"></div>
<a href="/Jakub_Kolas/Dvanaccac_piesien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1936] -->
<!-- HEADER_FIELD FirstPublicationYear: 1908; 1946-1953; 1955; 1957-1958; 1960; 1962; 1965; 1967; 1972; 1998; 2008 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дванаццаць песень -->
<!-- HEADER_FIELD Title2: пра нашу непераможную Чырвоную Армію, пра яе творца і натхніцеля вялікага Сталіна, пра яе палкаводца Клімента Варашылава, пра гераічныя паходы і бітвы, пра мужнасць сыноў беларускай зямлі, пра надзейную варту савецкіх граніц, пра еднасць народа і арміі, пра нашых шчаслівых і смелых дзяцей, пра нашу сталінскую радасную моладзь, – напісалі Янка Купала, Якуб Колас, Андрэй Александровіч, Пятрусь Броўка, Пятро Глебка, – прысвячаецца слаўнай рабоча-сялянскай Чырвонай Арміі і яе правадыру — першаму маршалу краіны сацыялізму Кліменту Яфрэмавічу Варашылаву -->
<h2><a href="http://knihi.com/Jakub_Kolas/">Якуб Колас</a></h2>
<h2>Дванаццаць песень</h2>
<h2 class="title2">пра нашу непераможную Чырвоную Армію, пра яе творца і натхніцеля вялікага Сталіна, пра яе палкаводца Клімента Варашылава, пра гераічныя паходы і бітвы, пра мужнасць сыноў беларускай зямлі, пра надзейную варту савецкіх граніц, пра еднасць народа і арміі, пра нашых шчаслівых і смелых дзяцей, пра нашу сталінскую радасную моладзь, – напісалі Янка Купала, Якуб Колас, Андрэй Александровіч, Пятрусь Броўка, Пятро Глебка, – прысвячаецца слаўнай рабоча-сялянскай Чырвонай Арміі і яе правадыру — першаму маршалу краіны сацыялізму Кліменту Яфрэмавічу Варашылаву</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">ІІ</a><br/>
<a href="#chapter3">ІІІ</a><br/>
<a href="#chapter4">IV</a><br/>
<a href="#chapter5">V</a><br/>
<a href="#chapter6">VI</a><br/>
<a href="#chapter7">VII</a><br/>
<a href="#chapter8">VIII</a><br/>
<a href="#chapter9">IX</a><br/>
<a href="#chapter10">Х</a><br/>
<a href="#chapter11">XI</a><br/>
<a href="#chapter12">XII</a><br/>
<br/><br/>
<!-- TOC_END -->
<!-- BOOK_BEGIN -->
<p>На плошчы! на вуліцы радасным строем!</p>
<p>Рассыпцеся, кветкі, дажджом прамяністым!</p>
<p>Вітайце байцоў і любімых герояў –</p>
<p>Адважных пілотаў і смелых танкістаў!</p>
<p> </p>
<p>У небе высокім плывуць самалёты,</p>
<p>Па бруку грукочуць цяжкія марціры,</p>
<p>Шарэнга ў шарэнгу праходзіць пяхота,</p>
<p>Наперадзе горда ідуць камандзіры.</p>
<p> </p>
<p>Вы чуеце, коціцца ўзрушаным валам</p>
<p>Шырокае рэха ад песень і крокаў...</p>
<p>Наперад, аркестры! На пляц, запявалы!</p>
<p>Хай марш узаўецца высока, высока.</p>
<p> </p>
<p> </p>
<h3><a id="chapter1"></a>І</h3>
<p> </p>
<p>Мы помнім змаганне, паходныя маршы,</p>
<p>Мы помнім, як выйшаў са зброяй народ</p>
<p>Жыццё бараніць рэвалюцыі нашай –</p>
<p>На поўнач, на поўдзень, на захад, на ўсход.</p>
<p> </p>
<p>Мы йшлі пераможна пад посвісты куляў,</p>
<p>Мы гналі бандытаў з савецкай зямлі,</p>
<p>Разбіты быў вораг – мы вольна ўздыхнулі,</p>
<p>Нам Ленін і Сталін магутнасць далі.</p>
<p> </p>
<p>Радзіма, ты ў росквіце сацыялізму!</p>
<p>Хай шалам кіпіць фашыстоўская кроў:</p>
<p> </p>
<p>За нашай граніцай спраўляць будзе трызну</p>
<p>Смяротная бура над зграяй паноў.</p>
<p> </p>
<p>Мы помнім змаганне, мінулыя маршы,</p>
<p>Мы помнім суровыя дні непагод...</p>
<p>А вораг зачэпіць – адпорам бясстрашным</p>
<p>Адкажа бясстрашны савецкі народ.</p>
<p> </p>
<p> </p>
<h3><a id="chapter2"></a>ІІ</h3>
<p> </p>
<p>Яшчэ не заціхлі над плошчаю маршы, –</p>
<p>Пранеслася песня, падобная грому,</p>
<p>Як вырас з луганскага слесара маршал,</p>
<p>Як стаў ён любімым жалезным наркомам:</p>
<p> </p>
<p>Быў слесар луганскі,</p>
<p>А сталь ён каваў</p>
<p>I песні-вяснянкі</p>
<p>Пра волю спяваў.</p>
<p> </p>
<p>I слухалі песню</p>
<p>Заводы і бор,</p>
<p>Умчаў яе вецер,</p>
<p>Адносіў віхор.</p>
<p> </p>
<p>Іскрыліся ў горне</p>
<p>Агніста вуглі,</p>
<p>А іскры далёка</p>
<p>Ляцець не маглі.</p>
<p> </p>
<p>Біў молат магутна,</p>
<p>Як гора, як гнеў,</p>
<p>Кавадла звінела,</p>
<p>I молат звінеў.</p>
<p> </p>
<p>І кузня звінела,</p>
<p>I слухала даль...</p>
<p>I выкаваў волю,</p>
<p>Як іскру, як сталь.</p>
<p> </p>
<p> </p>
<p> </p>
<p> </p>
<p> </p>
<h3><a id="chapter3"></a>ІІІ</h3>
<p> </p>
<p>Шчаслівыя людзі! Спявае краіна,</p>
<p>Грыміць урачыстасць ад краю да краю,</p>
<p>Адно аб мінулым цяжкія ўспаміны</p>
<p>Часамі на момант душу засмучаюць:</p>
<p> </p>
<p>Жудка стане на сэрцы,</p>
<p>Калі ўспомніш сягоння,</p>
<p>Як цары-самадзержцы</p>
<p>Людзей гналі на бойню;</p>
<p> </p>
<p>Як Вільгельма салдаты</p>
<p>I панят легіёны</p>
<p>Руйнавалі нам хаты,</p>
<p>Спусташалі загоны.</p>
<p> </p>
<p>Заглушаў посвіст куляў</p>
<p>Салавейкаву славу,</p>
<p>Кукавала зязюля,</p>
<p>Не к дабру кукавала.</p>
<p> </p>
<p>Пакідаў гняздо бусел,</p>
<p>Свае пожні і сосны,</p>
<p>Паляцеў, не вярнуўся</p>
<p>Ў тыя чорныя вёсны.</p>
<p> </p>
<p>Беларусь пад панамі,</p>
<p>Пад жандарам і царам</p>
<p>Палівала слязамі</p>
<p>I крывёю папары.</p>
<p> </p>
<p> </p>
<h3><a id="chapter4"></a>IV</h3>
<p> </p>
<p>Але не згінаўся народ наш ніколі,</p>
<p>На царскую зграю ўзнімаўся паходам,</p>
<p>I вобразы паўшых герояў за волю</p>
<p>Заўсёды у сэрцах і думках народа:</p>
<p> </p>
<p>Белапольскія уланы</p>
<p>Лютымі былі –</p>
<p>Цёмнай ноччу партызанаў</p>
<p>На расстрэл вялі.</p>
<p>Ён ішоў пад бізунамі,</p>
<p>Баявы атрад,</p>
<p>Закаваны кайданамі</p>
<p>Па чатыры ў рад.</p>
<p> </p>
<p>Перамучаныя ногі</p>
<p>Па пяску брылі.</p>
<p>Над апошняю дарогай</p>
<p>Хмары слёз плылі.</p>
<p> </p>
<p>На світанні, рана-рана</p>
<p>Біў смяротны час.</p>
<p>Золак бліснуў партызанам,</p>
<p>Ды астатні раз.</p>
<p> </p>
<p>I калі не стала смелых,</p>
<p>Аж заплакаў бор,</p>
<p>З неба сіняга зляцела</p>
<p>Многа ясных зор.</p>
<p> </p>
<p> </p>
<p> </p>
<h3><a id="chapter5"></a>V</h3>
<p> </p>
<p>Спакой вам і слава! Сябрынаю цеснай</p>
<p>Стаім мы сягоння пры вашай магіле,</p>
<p>Прыносім вам нашы найлепшыя песні</p>
<p>Аб тым, як вы белую шляхту грамілі.</p>
<p> </p>
<p>Пройдзем мы слядамі боек,</p>
<p>Барацьбою шлях багаты,</p>
<p>Прыгадаем пра былое,</p>
<p>Пра вядомы год дваццаты.</p>
<p> </p>
<p>У той год вялікі Ленін</p>
<p>На паноў ішоў крывавых,</p>
<p>З курных хат і сутарэнняў</p>
<p>Сталін вёў дарогай славы.</p>
<p> </p>
<p>Гулка ў лесе пелі хвоі,</p>
<p>Калыхаўся дуб вячысты,</p>
<p>Як вялі нас грамадою</p>
<p>Камандзіры-камуністы.</p>
<p> </p>
<p>Мы на сініх на азёрах</p>
<p>Мылі раненыя ногі,</p>
<p>Як ішлі палямі, борам</p>
<p>Мы, узнятыя трывогай.</p>
<p> </p>
<p>Як ішлі ў адной кагорце,</p>
<p>Каб разбіць няшчадна гада...</p>
<p>Бацька з сынам быў на фронце,</p>
<p>Дзед падвозіў ім снарады.</p>
<p> </p>
<p>I ніхто не быў там лішнім,</p>
<p>Як ішлі байцы-героі:</p>
<p>Маткі мылі нам бялізну</p>
<p>I хадзілі за сахою.</p>
<p> </p>
<p>Помніць доўгі шлях Варшаўскі,</p>
<p>Помніць Нёман і Бяроза,</p>
<p>Як ляцеў апрычнік панскі,</p>
<p>Пакідаючы абозы.</p>
<p> </p>
<p>На нашы палеткі, у нашы прысады</p>
<p>Праклятае панства ніколі не прыйдзе,</p>
<p>Нядарам у бітвах хадзілі брыгады</p>
<p>Пад слаўнай камандаю Арджанікідзе.</p>
<p> </p>
<p> </p>
<p> </p>
<h3><a id="chapter6"></a>VI</h3>
<p> </p>
<p>Пад Барысавам палонным,</p>
<p>За Бярозаю-ракой</p>
<p>Войска Арміі Чырвонай</p>
<p>Сабірала сілы ў бой.</p>
<p> </p>
<p>«Ледзь над лесам сонца ўзыдзе,</p>
<p>Фронт прарваць, нанёсшы ўдар» –</p>
<p>Так рашаў Арджанікідзе –</p>
<p>Палкаводзец-камісар.</p>
<p> </p>
<p>Ноч расой паіла кветкі,</p>
<p>Над ракой туман стаяў.</p>
<p>Рапарт пятае разведкі</p>
<p>Ў гэту ноч Сярго прымаў.</p>
<p> </p>
<p>Як дазор, дубы-сталеткі</p>
<p>Засланялі грамаду.</p>
<p>I сказаў Сярго: «У разведку</p>
<p>Сам, таварышы, пайду».</p>
<p> </p>
<p>I таемна, ўнепрыкметку,</p>
<p>Цераз брод і твань балот,</p>
<p>Вёў Сярго атрад разведкі</p>
<p>Тылам ворага ў абход.</p>
<p> </p>
<p>Шлях расчысціў куляй меткай,</p>
<p>Вёў атрад у стоме сіл:</p>
<p>Дваццаць вёрст прайшоў разведкай,</p>
<p>Дваццаць вёрст зайшоў у тыл.</p>
<p> </p>
<p>На дапрос за трэцім – следам</p>
<p>I чацверты ўзяты пан.</p>
<p>Ад паноў Сярго разведаў</p>
<p>Пра апошні польскі план.</p>
<p> </p>
<p>З думай дум сваіх, з развагай</p>
<p>Ён, схаваўшыся, ляжаў,</p>
<p>Беларускіх смачных ягад</p>
<p>Першы раз пакаштаваў.</p>
<p> </p>
<p>Дзень мінуў. Паўзуць сапёры,</p>
<p>На ваду кладуць масты.</p>
<p>Будзе бой! I нават зоры</p>
<p>Гасяць бляск свой залаты.</p>
<p> </p>
<p>Знаў Сярго сакрэт нядарам:</p>
<p>Полк байцоў адвёў тайком</p>
<p>I, прарваўшы фронт ударам,</p>
<p>Закідаў ліхім агнём.</p>
<p> </p>
<p>I ў атаку – на палякаў,</p>
<p>На акоп – штыкамі ў лоб!</p>
<p>Сталлю бралі, вызвалялі</p>
<p>Беларускі Перакоп.</p>
<p> </p>
<p> </p>
<p> </p>
<p> </p>
<h3><a id="chapter7"></a>VII</h3>
<p> </p>
<p>Вітанне і песня адважным героям!</p>
<p>Прайшлі яны буры, прайшлі навальніцы.</p>
<p>Сыны іх магутныя сталінскім строем</p>
<p>Вартуюць савецкіх рэспублік граніцы.</p>
<p> </p>
<p>Ішоў дазорны, пільным вокам</p>
<p>Глядзеў праз зараслі ў прасвет</p>
<p>I раптам у снягах глыбокіх</p>
<p>Заўважыў нейчы свежы след.</p>
<p> </p>
<p>Відаць, нядаўна на світанні</p>
<p>Граніцу вораг перайшоў,</p>
<p>Яго слядоў незатаптаных</p>
<p>Яшчэ і вецер не замёў.</p>
<p> </p>
<p>Да баявых прыгодаў звычны,</p>
<p>Без меркаванняў і разваг</p>
<p>Шынель скідае пагранічнік,</p>
<p>Бяжыць з вінтоўкай па слядах.</p>
<p> </p>
<p>Абліўся твар гарачым потам,</p>
<p>Усю душу калоціць дрож.</p>
<p>Цяжэюць ногі. Скінуў боты</p>
<p>I ўжо імчыцца басанож.</p>
<p> </p>
<p>Калючы снег у ногі коле...</p>
<p>Дарма! Настаў апошні час:</p>
<p>Ужо відаць за лесам поле,</p>
<p>А там дарога і калгас.</p>
<p> </p>
<p>Ужо калгаснікі і дзеці</p>
<p>Бягуць гурбой наперарэз.</p>
<p>Але і вораг іх прыкмеціў</p>
<p>I зноў, як воўк, пабег у лес.</p>
<p> </p>
<p>Няхай! Не ўдасца план злачынны:</p>
<p>Сабраўшы сілы, вартавы</p>
<p>Прабег яшчэ адну хвіліну</p>
<p>I ўзяў ён ворага жывым.</p>
<p> </p>
<p> </p>
<p>Вам не прасунуць бруднай лапы</p>
<p>Крывавы свой спраўляць папас:</p>
<p>Мы б’ем без промаху гестапа,</p>
<p>Калі мы б’ем, бандыты, вас!</p>
<p> </p>
<p>Граніцы нашы ў сталь адзеты,</p>
<p>Заўсёды меткі наш прыцэл!</p>
<p>Хто мкнецца несці смерць Саветам,</p>
<p>Таму адзін прысуд – расстрэл!</p>
<p> </p>
<p> </p>
<h3><a id="chapter8"></a>VIII</h3>
<p> </p>
<p>Таварышы, нашай зямлі абаронцы,</p>
<p>Вы сталі заслонай на нашых граніцах,</p>
<p>На вас пазіраюць і зоры і сонца,</p>
<p>I песні пяюць вам лясы і крыніцы.</p>
<p> </p>
<p>Упрыгожым нашы хаты</p>
<p>I вянкі саўём на браме</p>
<p>Ды накрыем, як у свята,</p>
<p>Стол калгаснымі дарамі:</p>
<p>Хлебам, мёдам, сырам, мясам...</p>
<p>Хоць і проста, але шчыра,</p>
<p>Запрашаем вас калгасам,</p>
<p>Вас, байцы і камандзіры.</p>
<p> </p>
<p>Вы – апора наша, сіла,</p>
<p>Наша радасць, наша слава,</p>
<p>Нам бяседа з вамі міла,</p>
<p>З вамі бавіць час цікава,</p>
<p> </p>
<p>Чым багаты – тым і рады.</p>
<p>Сваё ўсё: пітво, закускі.</p>
<p>Сок пладовы з свайго саду,</p>
<p>Віны з ягад беларускіх.</p>
<p> </p>
<p>У бяседзе у прыязнай</p>
<p>Прыгадаем нашы былі,</p>
<p>Як у час ліхі, адказны</p>
<p>Мы на ворага хадзілі.</p>
<p> </p>
<p>Шчыльна злітаю калонай,</p>
<p>Сэрцам Сталіна сагрэты,</p>
<p>Сілу Арміі Чырвонай</p>
<p>Паказалі ўсяму свету.</p>
<p> </p>
<p>Хто ж памкнецца – песня спета:</p>
<p>Госць нязваны будзе біты!</p>
<p>Няхай вораг помніць гэта,</p>
<p>Вораг тайны і адкрыты.</p>
<p> </p>
<p> </p>
<h3><a id="chapter9"></a>IX</h3>
<p> </p>
<p>Ліецца гаворка ў бяседзе калгаснай.</p>
<p>Здарэнні, падзеі, прыгоды, ўспаміны...</p>
<p>Шчаслівая ж маці з усмешкаю яснай</p>
<p>Гаворыць пра любага, слаўнага сына:</p>
<p> </p>
<p>Спаць малога палажыла,</p>
<p>Неспакойны сын не спіць:</p>
<p>«Раскажы, як Варашылаў</p>
<p>Вёў рабочых панства біць?»</p>
<p> </p>
<p>Заспявала калыханку,</p>
<p>Як збіраўся рад у рад</p>
<p>За ракою, за Луганкай,</p>
<p>Варашылаўскі атрад.</p>
<p> </p>
<p>Выціралі ўпотай слёзы</p>
<p>Непаслушныя жанкі.</p>
<p>Камандзір – луганскі слесар –</p>
<p>Аглядаў браневікі.</p>
<p> </p>
<p>Добра помніць Дубавязка,</p>
<p>Як, пакінуўшы майдан,</p>
<p>Уцякалі немцы ў касках</p>
<p>Ад луганскіх партызан,</p>
<p> </p>
<p>Як нязломнаю калонай,</p>
<p>Пад шрапнельны свіст і звон,</p>
<p>Варашылаў і Будзённы</p>
<p>Вялі войска цераз Дон.</p>
<p> </p>
<p>Беларускія загоны,</p>
<p>Не забудуцца й яны,</p>
<p>Як ад шабель Першай Коннай</p>
<p>Беглі польскія паны.</p>
<p>Слава нашага наркома</p>
<p>Прагрымела з краю ў край...</p>
<p>Будзь жа й ты, сынок, свядомы,</p>
<p>Нам на радасць падрастай.</p>
<p> </p>
<p>Будзь адважным, мужным сынам,</p>
<p>Падрастай на ўцеху ўсім,</p>
<p>Беражы сваю краіну,</p>
<p>Як луганскі слесар Клім.</p>
<p> </p>
<p> </p>
<h3><a id="chapter10"></a>Х</h3>
<p> </p>
<p>Частуюцца госці, пяюць і гамоняць,</p>
<p>Дзяўчаты пітво і закускі падносяць,</p>
<p>Іграюць цымбалы, іграе гармонік,</p>
<p>А хлопчык у лётчыка ласкава просіць:</p>
<p> </p>
<p>Мой мілы таварыш, мой лётчык,</p>
<p>Хачу я з табой пагладзець,</p>
<p>Як месяц на небе начуе,</p>
<p>Як блукае ў лесе мядзведзь.</p>
<p> </p>
<p>Як свецяцца ночкаю зоры,</p>
<p>А днём не відаць іх чаму,</p>
<p>Як рэкі ў далёкія моры</p>
<p>Улетку плывуць і ўзіму.</p>
<p> </p>
<p>Мне ўжо надакучыла дома.</p>
<p>Ў дзіцячы хадзі адно сад,</p>
<p>А так паглядзеў бы, вядома,</p>
<p>На іншы парадак і лад.</p>
<p> </p>
<p>Вось гэтак у добрым здароўі</p>
<p>Мы будзем ляцець і ляцець.</p>
<p>Вазьмі ж мяне, лётчык, з сабою,</p>
<p>Не будзеш ты клопату мець!</p>
<p> </p>
<p>На моры зірнуць хоць раз вокам,</p>
<p>Як ходзяць па іх караблі,</p>
<p>Ляцеці далёка, высока</p>
<p>Ды так пабываці ў Крамлі.</p>
<p> </p>
<p> </p>
<p>I там з паднябеснае далі</p>
<p>Гукнуць над зямлёй і людзьмі:</p>
<p>«Дзень добры, таварыш наш Сталін.</p>
<p>Паклон з самалёта прымі!»</p>
<p> </p>
<p> </p>
<h3><a id="chapter11"></a>XI</h3>
<p> </p>
<p>Дзяўчаты з байцамі пусціліся ў скокі</p>
<p>(Віхор гімнасцёрак і кофтачак сініх!).</p>
<p>На прызбе зенітчык, чарнявы, высокі,</p>
<p>Гаворыць з запалам прыгожай дзяўчыне:</p>
<p> </p>
<p>«Ды скажу табе я, мілай,</p>
<p>Быў дзянёк, ды нештодзённы:</p>
<p>Сам таварыш Варашылаў</p>
<p>Прынімаў парад ваенны.</p>
<p> </p>
<p>Не высокі сабе ростам,</p>
<p>Не высокі і не нізкі,</p>
<p>А такі вясёлы, просты,</p>
<p>А такі прыветны, блізкі.</p>
<p> </p>
<p>А свой погляд, свой юначы,</p>
<p>Калі кіне, бы зарніца, –</p>
<p>Сэрца з радасцю заскача,</p>
<p>Кроў адвагай забурліцца.</p>
<p> </p>
<p>Адным словам, свой брат родны,</p>
<p>Так і хочаш, мая Каця,</p>
<p>Быць яго дастойным, годным,</p>
<p>За яго жыццё аддаці.</p>
<p> </p>
<p>Конь пад ім, прост вярнігора!</p>
<p>А як скача, як гарцуе!</p>
<p>Як вачыма лічыць зоры,</p>
<p>Ён вушамі вайну чуе.</p>
<p> </p>
<p>Вайну чуе, броў не хмура,</p>
<p>Толькі бліскаюць падкоўкі,</p>
<p>Бо яздок на ім, што бура,</p>
<p>З віхрам пойдзе ўперагонкі.</p>
<p> </p>
<p> </p>
<p>У міжбур’е з ім жыць міла,</p>
<p>Лёгка ж будзе і ў паходзе.</p>
<p>Во які наш Варашылаў!</p>
<p>Во які наш палкаводзец!»</p>
<p> </p>
<p> </p>
<h3><a id="chapter12"></a>XII</h3>
<p> </p>
<p>За маршалам нашым, за нашым наркомам</p>
<p>Мы пойдзем з’яднанаю сілай заўсёды.</p>
<p>Вы чуеце – гулкі, раскацісты гоман?!</p>
<p>Вы чуеце – крочаць юнацкія годы?!</p>
<p>На кліч роднай партыі цвёрда,</p>
<p>З уздымам</p>
<p>Ідзе маладосць нашай гордай</p>
<p>Радзімы.</p>
<p> </p>
<p>Ідзе маладосць нашай шыры</p>
<p>З’яднацца</p>
<p>У грозную армію міру</p>
<p>У працы.</p>
<p> </p>
<p>Ім сцежкаю сцелюцца кветкі</p>
<p>Вяснянкі,</p>
<p>Вітаць іх выходзяць танкеткі</p>
<p>I танкі.</p>
<p> </p>
<p>I строй самалётаў высокі</p>
<p>Займае,</p>
<p>I сонца, як дыск кулямёта,</p>
<p>Усплывае.</p>
<p> </p>
<p>Іх пільныя вочы-дазоры</p>
<p>Граніцы,</p>
<p>Ім здрадная цемень, як вораг,</p>
<p>Скарыцца.</p>
<p> </p>
<p>I пройдзе іх слава заўсёды</p>
<p>Над светам.</p>
<p>Жывіце спакойна, народы</p>
<p>Саветаў!</p>
<p> </p>
<p> </p>
<p> </p>
<p> </p>
<p>* * *</p>
<p> </p>
<p>Падымем жа чаркі сям’ёю народаў</p>
<p>За армію нашу, за грозную сілу,</p>
<p>За маршала нашых геройскіх паходаў, –</p>
<p>Хай доўгія годы жыве Варашылаў!</p>
<p> </p>
<p>Падымем жа чаркі за партыю нашу,</p>
<p>Што нас прывяла да здабыткаў вялізных,</p>
<p>За мудры ЦК, баявы і бясстрашны, –</p>
<p>Хай славіцца ленінскі штаб бальшавізма!</p>
<p> </p>
<p>Падымем жа самыя поўныя чаркі</p>
<p>За вобраз, раскрыўшы нам светлыя далі,</p>
<p>За слаўнае імя, за геній наш яркі, –</p>
<p>Хай славіцца Сталін!</p>
<p>– Няхай жыве Сталін!</p>
<p> </p>
<p> </p>
<p><i>[1936]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>