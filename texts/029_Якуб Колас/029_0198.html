<div class="container">
<div class="book-utils">
<div id="qrcode"></div>
<a href="/Jakub_Kolas/Haj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 03.09.1916 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Гай -->
<h2><a href="http://knihi.com/Jakub_Kolas/">Якуб Колас</a></h2>
<h2>Гай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Люба ўспомніць гай зялёны,</p>
<p>Сосен пышныя кароны,</p>
<p>Гурт прыўдалы іх камлёў,</p>
<p> </p>
<p>Дзе так ціха, так прывольна,</p>
<p>Дзе і сам жывеш супольна</p>
<p>З жыццем хвояў і дубоў,</p>
<p> </p>
<p>Што стаяць тут з даўніх часаў</p>
<p>I на хвоі зораць ласа,</p>
<p>Бы на красачак-дзяўчат.</p>
<p> </p>
<p>Я хадзіў адзін, маўклівы,</p>
<p>Ды вясёлы, ды шчаслівы,</p>
<p>Думкі думаліся ў лад.</p>
<p> </p>
<p>Эх ты, гай! Не раз, бывала,</p>
<p>Тут душа адпачывала,</p>
<p>Сэрца цешылася... Чым?</p>
<p>Толькі ж хто пра гэта знае?</p>
<p>Ты ды я, ды маладая...</p>
<p>Хто? — пра тое памаўчым!</p>
<p> </p>
<p>3/ІХ 1916</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>