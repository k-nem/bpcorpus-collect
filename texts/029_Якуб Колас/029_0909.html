<div class="container">
<div class="book-utils">
<div id="qrcode"></div>
<a href="/Jakub_Kolas/Zima_u_vioscy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1906-1907] -->
<!-- HEADER_FIELD FirstPublicationYear: 1906-1909; 1911-1914; 1917-1918; 1921-1924 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Апавяданні -->
<!-- HEADER_FIELD StyleGenre: мастацкі/апавяданне -->
<!-- HEADER_FIELD Title: Зіма ў вёсцы -->
<h2><a href="http://knihi.com/Jakub_Kolas/">Якуб Колас</a></h2>
<h2>Зіма ў вёсцы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Выйшаў першы снег і таўстым слоем закрыў зямлю. Выйшлі мужчыны з хаты з лапатамі і давай прачышчаць сцежкі к хаце, к гумну і хлеву. Кончылі сваю работу калёсы і стаяць дзе-небудзь пад паветкай або ў гумне да самае вясны. Іх замяняюць сані. Дастаюць іх мужычкі з вышак; апраўляюць заваратні, круцяць новыя з лазовых дубцов або з куска вяроўкі; прымайстровываюць аглоблі. Прыбраўшы і наладзіўшы, едуць у лес па дровы ці ў зарабаткі, праціраюць першыя зімнія дарогі. Сані нячутна плывуць у мяккім снезе, весела хрыпяць і пырхаюць коні, дружна бягуць, толькі белыя кумячкі снегу ляцяць ва ўсе староны з-пад іх капытоў.</p>
<p>Жонкі ў хаце робяць сваю работу. Прадуць кудзелю, лён, воўну. Кароткія зімнія дзянёчкі. Толькі што развідніцца як мае быць – глядзіш, ужо поўдзень, а там і вечар. Дзяўчаты з прасніцамі збіраюцца вечарамі дзе-небудзь у хаце прасці кудзелю. Колькі смеху і шуму там, дзе збярэцца маладзёж! А прыйдуць яшчэ хлопцы – жарты і смешкі не зводзяцца ні на мінуту. А то пачнуць спяваць песні, казаць казкі. Акружаць дзяўчаты якую-небудзь старэнькую бабку. «Цётачка, раскажы нам казачку!» – просяць яны старую. А старая на першых парах не згаджаецца, потым пачне доўгую-доўгую казку, за ўвесь вечар не дойдзе нават да канца. I часам такіх нагаворыць страшных казак, што дзеўкі дадому баяцца ісці.</p>
<p> </p>
<p><i>[1906-1907]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>