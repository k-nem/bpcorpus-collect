<div class="container">
<div class="book-utils">
<div id="qrcode"></div>
<a href="/Jakub_Kolas/Kamsamolcam_pryviet.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 08.03.1936 -->
<!-- HEADER_FIELD FilenameSuffix: pryviet -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Notice: Прывет вам, племя маладое... -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Камсамольцам -->
<h2><a href="http://knihi.com/Jakub_Kolas/">Якуб Колас</a></h2>
<h2>Камсамольцам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прывет вам, племя маладое,</p>
<p>Зямель савецкіх яснацвет!</p>
<p>Дарога ваша — шлях герояў,</p>
<p>У новы дзень бліскучы след.</p>
<p>Як сонца, першыя ў паходзе,</p>
<p>Стыхіям злым наперакор,</p>
<p>Ішлі вы з песняй, як разводдзе,</p>
<p>На штурмы скал і дзікіх гор.</p>
<p> </p>
<p>Ішлі вы, юнасць-чарадзеі,</p>
<p>З’яднанай сілай грамады,</p>
<p>Перамагаючы завеі,</p>
<p>Дажджы, і суш, і халады.</p>
<p> </p>
<p>I голас вашай песні звонкай</p>
<p>Лавіў прастор нябёс, зямлі,</p>
<p>I ціш балот, і шчыт сасонкі,</p>
<p>Дзе густа збіліся камлі.</p>
<p> </p>
<p>Усюды, дзе патрэбна зброя,</p>
<p>Каб перашкоды ўсе скрышыць,</p>
<p>Вы неслі сэрца маладое</p>
<p>I жар юнацкае душы.</p>
<p> </p>
<p>І было крэпка ваша раме,</p>
<p>І не стамлялася рука,</p>
<p>Бо Ленін быў заўсёды з вамі,</p>
<p>Быў з вамі гарт бальшавіка.</p>
<p> </p>
<p>І вам дарогу саступалі</p>
<p>Пустэлі, пушчы і снягі,</p>
<p>Бо даручаў таварыш Сталін</p>
<p>Вам камсамольскія сцягі.</p>
<p> </p>
<p>Прывет вам, войска маладое,</p>
<p>Загартаванае ў баях</p>
<p>Дарога ваша — след герояў,</p>
<p>Былінны эпас, зорны шлях.</p>
<p> </p>
<p>Ідзіце ж гэтак жа і далей!</p>
<p>Прывет вам, родныя, прывет!</p>
<p>Пад камсамольскай гулкай хваляй</p>
<p>Ці ж устаіць варожы свет?!</p>
<p> </p>
<p>8/ІІІ 1936</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>