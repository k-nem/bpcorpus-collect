<div class="container">
<div class="book-utils">
<div id="qrcode"></div>
<a href="/Jakub_Kolas/Dronik.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1939-1946; 1952; 1958; 1960-1962; 1967; 1969; 1972; 1998; 2000; 2003; 2008 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дронік -->
<h2><a href="http://knihi.com/Jakub_Kolas/">Якуб Колас</a></h2>
<h2>Дронік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гора-ліха па лесе брыло</p>
<p>У нядобрай прыгодзе:</p>
<p>Моцна дроздзіку нехта крыло</p>
<p>Пакалечыў, пашкодзіў.</p>
<p> </p>
<p>I не можа цяпер, небарак,</p>
<p>На галінку ўзляцеці.</p>
<p>Хіба можна яго кінуць так</p>
<p>Марна гінуць на свеце?</p>
<p> </p>
<p>Зловіць воўк яго, цапне лісок</p>
<p>Ці сабака злы гончы.</p>
<p>Ён забіўся ў густы верасок,</p>
<p>Каб жыццё там закончыць.</p>
<p> </p>
<p>Шкода стала Міхасю да слёз,</p>
<p>Чуць над ім не заплакаў.</p>
<p>З лесу дроздзіка ў хату прынёс —</p>
<p>Палячыць небараку.</p>
<p> </p>
<p>Пасадзіў у пачэсны куток</p>
<p>На шырокім услоне.</p>
<p>«Ты не бойся, мой дроздзік-браток!»</p>
<p>I назваў яго «Дронік».</p>
<p> </p>
<p>I хадзіў і лячыў ён яго,</p>
<p>Даглядаў, ну, як брата;</p>
<p>Ягад, хлеба яму і ўсяго</p>
<p>Зносіў шчодра, багата.</p>
<p> </p>
<p>Нават хатку зрабіў ён яму</p>
<p>З вераска, голек, моху.</p>
<p>Але Дронік памёр пад зіму.</p>
<p>Бедаваў Міхась, вохаў.</p>
<p> </p>
<p>Збудаваў ён з фанеры труну</p>
<p>I злажыў яму вершы:</p>
<p>«Бедны Дронік навекі заснуў.</p>
<p>Спі, без часу памершы!»</p>
<p> </p>
<p>I насыпаў курган пад акном,</p>
<p>Напісаў яшчэ гэтак:</p>
<p>«Спачывай жа спакойным тут сном</p>
<p>У садку сярод кветак».</p>
<p> </p>
<p><i>1939</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>