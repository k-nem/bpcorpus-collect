<div class="container">
<div class="book-utils">
<div id="qrcode"></div>
<a href="/Jakub_Kolas/Maj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 19.04.1938 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Май -->
<h2><a href="http://knihi.com/Jakub_Kolas/">Якуб Колас</a></h2>
<h2>Май</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сышлі халодныя туманы,</p>
<p>Заслоны шэрыя смугі,</p>
<p>I недалёк ён, дзень жаданы,</p>
<p>Сусветны госць наш дарагі.</p>
<p> </p>
<p>Як пасмы золата, праменні</p>
<p>Бруяцца з сіняй глыбіні,</p>
<p>I сеюць радасць поўнай жменяй</p>
<p>Іх жыватворчыя агні.</p>
<p>У ззянні песцяцца бярозы,</p>
<p>Галлё спусціўшы да зямлі,</p>
<p>I роняць сокі — шчасця слёзы –</p>
<p>На заімшэлыя камлі.</p>
<p> </p>
<p>Вандроўнік-вецер выганяе</p>
<p>На неба статка лёгкіх хмар,</p>
<p>Ідзе ў абходы, аглядае</p>
<p>Зямлю, як дбалы гаспадар.</p>
<p> </p>
<p>I ўсюды кіне сваё вока,</p>
<p>Шушукне штосьці хвайнякам</p>
<p>I падыхне, ды так глыбока,</p>
<p>Паблёклым травам, лазнякам,</p>
<p> </p>
<p>Зямля ў надзеі ажывае,</p>
<p>Глядзіць красуняй маладой.</p>
<p>Ідзе жыццё насустрач Маю,</p>
<p>Ідзе вясёлай грамадой.</p>
<p> </p>
<p>А разам з ім і мы ўсе чыста,</p>
<p>Дзятва савецкіх гор, раўнін,</p>
<p>Сустрэнем свята урачыста</p>
<p>I скажам дружна, як адзін:</p>
<p> </p>
<p>«На барацьбу, народы свету!</p>
<p>За намі смела крок у крок;</p>
<p>Адна дарога ў нас і мэта —</p>
<p>Дзень вашай волі недалёк!»</p>
<p> </p>
<p>19/IV 1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>