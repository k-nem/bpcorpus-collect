<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Entuzijastu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1955? -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Энтузіясту -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Энтузіясту</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Усё жыццё ён збіраў дыяменты народныя</p>
<p>Па шляхах Беларусі і ў спёку і ў сцюжу,</p>
<p>Ўсё жыццё яго сэрца высакароднае</p>
<p>Працавала няўтомна і білась напружана.</p>
<p>Ў гуках злоўленай песні жыло надзвычайнае:</p>
<p>Шчасце новых гадоў над радзімаю мілай,</p>
<p>Спеў жалейкі над рэчкаю, гукі адчаю,—</p>
<p>Ўсё, чым людскае сэрца вякамі жывілася.</p>
<p> </p>
<p>Песні сытых дажынак у жнівеньскім садзе,</p>
<p>Кліч купальскіх агнёў здалёку і зблізку,</p>
<p>Песні жніўных палёў, песні гора і радасці,</p>
<p>Песні маці над першай дзіцячай калыскаю.</p>
<p>І не штучнаю кветкай, а кветкай сапраўднаю,</p>
<p>Не ў паперы, а ў гуках, дарагіх і любімых,</p>
<p>Ўстала песня народу простай, як праўда,</p>
<p>І такою вялікай, як гэта магчыма.</p>
<p> </p>
<p>Ціха ў зале. І твар яго думкай асвечаны.</p>
<p>Кажа ён пра фальклору адценні і фарбы,</p>
<p>Кажа нам пра жыццё, што адному прысвечана —</p>
<p>Збераганню народных, нязлічаных скарбаў.</p>
<p>«Піце з чыстай крыніцы, з напеваў матчыных,</p>
<p>Сцеражыцеся, хлопцы, частушкі таннай,</p>
<p>Паважайце, любіце бацькоўскую спадчыну —</p>
<p>Ўсё сплыве, а легенда і песні застанецца».</p>
<p> </p>
<p>Хай не ўсё у жыцці так як след атрымалася,</p>
<p>Памятайце, настаўнік, што слова плённае</p>
<p>Як зярнятка на добрую глебу ўпала,</p>
<p>І у сэрцах юнацкіх зарунела, зялёнае.</p>
<p>Шмат яшчэ спадкаёмцаў вам трэба выкаваць.</p>
<p>Будзе шлях пераможным,слаўным, бяскрайнім.</p>
<p>На вялікія справы — і сэрца вялікае,</p>
<p>На вялікае сэрца — і лёс надзвычайны.</p>
<p> </p>
<p><i>[1955 г. ?]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>