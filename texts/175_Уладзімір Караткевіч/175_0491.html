<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Sastarely_miesiac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1957?; 10.06.1957 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Састарэлы месяц -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Састарэлы месяц</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Затрымаць імкнуся назаўсёды</p>
<p>Вось такім, як зараз, вобраз твой</p>
<p>З дальняй песняю, з начнымі водамі,</p>
<p>З месяцам, што гасне над вадой.</p>
<p>Месяц састарэлы памірае,</p>
<p>Затрымаць яго, каб ён заўжды</p>
<p>Асвятляў твой тварык, дарагая,</p>
<p>І ў траве расістыя сляды,</p>
<p>Ведаеш, ён сумны, тонкі, белы,</p>
<p>Сёння я хачу, каб кожны жыў,</p>
<p>І шкадую месяц састарэлы,</p>
<p>Што ў хвіліну шчасця нам свяціў.</p>
<p>Зоркі тыя ж, а ўвесь час спадаюць.</p>
<p>Нехта ў небе, пэўна, ўсё ж сядзіць</p>
<p>І дажыўшы месяц разбівае,</p>
<p>Каб з асколкаў зорак нарабіць.</p>
<p>Папрашу яго, каб ён пакінуў</p>
<p>Ў кожны міг, калі са мною ты,</p>
<p>Месяц драхлы, месяц светла-сіні,</p>
<p>Што няўхільна коціцца ў кусты.</p>
<p> </p>
<p><i>[1957 г. ?]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>