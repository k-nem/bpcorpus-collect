<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Nad_polem_miesiac_dvuchrohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1984? -->
<!-- HEADER_FIELD FirstPublicationYear: 1986 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Над полем месяц двухрогі..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Над полем месяц двухрогі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Над полем месяц двухрогі,</p>
<p>А мне ў цішыні палявой</p>
<p>Адна пралягла дарога:</p>
<p>Да вокан любай маёй.</p>
<p>Яна кахае другога,</p>
<p>І як ні падай да ног</p>
<p>Убранага кветкамі бога,—</p>
<p>Ён не ўратуе, бог.</p>
<p>Свяшчэннікі усёй паднябёснай</p>
<p>Кахання не вымаляць мне.</p>
<p>А суцешаць хіба што сосны</p>
<p>І роднага неба свінец.</p>
<p>Каб глядзеў я ў вочы іконе,</p>
<p>Як у вочы лепшай з дзяўчын,—</p>
<p>Узялі б мяне ў божае лона,</p>
<p>Ўзвялі ў апостальскі чын.</p>
<p>Каб бегаў я ў божую хату.</p>
<p>Так, як пад хату тваю,—</p>
<p>Мяне б серафімы крылатыя</p>
<p>Жывым пасялілі ў раю.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>