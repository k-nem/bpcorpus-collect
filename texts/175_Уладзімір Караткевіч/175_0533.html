<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Ciulania.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 01.02.1961 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Цюляня -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Цюляня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хвалі ідуць за градою града.</p>
<p>Айсбергаў рэдкі паток,</p>
<p>Сіняя, быццам індзіга, вада,</p>
<p>Халодная, як апёк.</p>
<p>Цюляня не хоча цвёрдай зямлі,</p>
<p>Не хоча квяцістых палян.</p>
<p>Ільды яму замяняюць палі,</p>
<p>Радзіму — сівы акіян.</p>
<p>У пырсках бясконцых сініх валоў</p>
<p>Колам ходзіць малы —</p>
<p>З хвалі пад хвалю, на грэбень ізноў,</p>
<p>У сяйва сонца з імглы.</p>
<p>Акіян для малога пену пляце.</p>
<p>Той ляціць з гмаху на гмах:</p>
<p>Холад захоплены ў жываце,</p>
<p>Шчасце ў дзіцячых вачах.</p>
<p>І хочацца мне, як яму, да канца</p>
<p>Адчуваць апёкаў нажы,</p>
<p>У хвалях халодных даваць нырца.</p>
<p>Жыць!</p>
<p>Жыць!</p>
<p>Жыць!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>