<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Nasledavannie_Bajranu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1982? -->
<!-- HEADER_FIELD FirstPublicationYear: 1982 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Наследаванне Байрану -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Наследаванне Байрану</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты апусціла стрэлы вей —</p>
<p>І гэта, як на снег вайны,</p>
<p>На саван бітвы ў снах завей</p>
<p>Бязгучна селі груганы.</p>
<p> </p>
<p>На веі слёзы наплылі —</p>
<p>І гэта, быццам па вясне,</p>
<p>Як брама райскае зямлі,</p>
<p>Праз дождж вясёлка ззяе мне.</p>
<p> </p>
<p>Па ўсёй каханай старане</p>
<p>З блакітных сноў спадае дождж —</p>
<p>І гэта,— здаючыся мне,—</p>
<p>Ты ўсмешку дорыш мне усё ж.</p>
<p> </p>
<p>І адышла зіма трывог,</p>
<p>І ўстаў з нябёс герояў строй...</p>
<p>І зноў ёсць май, і зноў ёсць бой,</p>
<p>І зноў ёсць свет, і ў свеце бог.</p>
<p>І свет — не пустка мне з табой.</p>
<p>І бог — не пастка мне з табой.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>