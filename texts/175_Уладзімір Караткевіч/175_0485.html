<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Ruta_u_chalodnaj_rasie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1956? -->
<!-- HEADER_FIELD FirstPublicationYear: 1957 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Рута ў халоднай расе -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Рута ў халоднай расе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гармонік грае за клубам.</p>
<p>Водар мурожнай травы.</p>
<p>Чамусьці няма маёй любай.</p>
<p>Чаму, ці не скажаце вы?</p>
<p>У полі, за дальняй брыгадай,</p>
<p>Агеньчыкі зніклі ўсе,</p>
<p>Адзеліся ценем прысады,</p>
<p>Рута ў халоднай расе.</p>
<p>Чакаю адзін да світання.</p>
<p>Нешта яна не ідзе.</p>
<p>Нават лілеі да рання</p>
<p>Заснулі ў цёплай вадзе.</p>
<p>У садах антонаўкай пахне,</p>
<p>І раптам, як гром з нябёс,</p>
<p>Вартаўнік з дубальтоўкі трахнуў,</p>
<p>Напэўна, соллю ў кагось.</p>
<p>Як цяжка мне тут чакаці.</p>
<p>Туман за ракою ўстае.</p>
<p>Стрэльні ты лепей, браце,</p>
<p>У дуб над акенцам яе,</p>
<p>Каб птушкі спрасонак крычалі,</p>
<p>Каб людзі пачулі ўсе,</p>
<p>Каб любая раптам згадала,</p>
<p>Што рута ў халоднай расе.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>