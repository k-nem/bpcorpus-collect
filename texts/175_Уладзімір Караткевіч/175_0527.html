<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Fantazija.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1964? -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Фантазія -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Фантазія</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Знову блукаю па вуліцах сініх.</p>
<p>Сэрца кудысьці мяне завяло.</p>
<p>Шыльда над вокнамі: «Клуб адрынутых».</p>
<p>З вокнаў на снег — скупое святло.</p>
<p>Ноччу ў таемныя гэтыя сховы</p>
<p>З блытанай сеці завулкаў глухіх</p>
<p>Часта прыходзіць Людвіг Бетховен,</p>
<p>Здраджаны дбаннем кабет зямных.</p>
<p>Лермантаў тут. І таго не кахалі,</p>
<p>Хто ж тады варты гэтага больш?</p>
<p>Вось ён сядзіць ля каміна ў зале</p>
<p>І ўспамінае свой першы боль.</p>
<p>Геній, каханне, сэрца свабоднае,</p>
<p>Вершы алмазныя з-пад пяра —</p>
<p>Ўсё прамяняла яна на злодзея,</p>
<p>Слаўнага тым, што каштоўнасці краў.</p>
<p>І не рука, што «Мцыры» стварыла,</p>
<p>А пяцярня, што рубіны ўзяла,</p>
<p>Песціла рукі адзінай і мілай,</p>
<p>Доўгія косы яе распляла...</p>
<p>Грукаюць дзверы, і госці новыя</p>
<p>Йдуць у пакой праз халодны туман:</p>
<p>Дантэ, Петрарка, Катул, Багдановіч...</p>
<p>Столькі гасцей, што й ліку няма.</p>
<p>Проста да зорак халодных упарта</p>
<p>З комінаў выбіваецца дым,</p>
<p>Сумныя цені Джульеты Гвічардзі,</p>
<p>Лоты і Лесбіі рэюць над ім.</p>
<p>Іскры лятуць і лятуць да світання</p>
<p>Ў цемру і снег, як жывыя чмялі.</p>
<p>Тыя, што варты стакрот кахання,—</p>
<p>Тыя не маюць яго на зямлі.</p>
<p>Потым, як пойдуць ў зямлю сырую,</p>
<p>Сотні прыгожых дзяўчат і дам</p>
<p>Статуям іхнім рукі цалуюць,</p>
<p>Быццам лягчэй ад таго касцям.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>