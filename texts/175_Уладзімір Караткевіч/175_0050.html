<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Na_Bielarusi_boh_zyvie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 05.07.1980 -->
<!-- HEADER_FIELD FirstPublicationYear: 1982 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «На Беларусі бог жыве» -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>«На Беларусі бог жыве»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>«На Беларусі бог жыве»,—</p>
<p>Так кажа <i>мой</i> просты народ.</p>
<p>Тую праўду сцвярджае раса ў траве</p>
<p>І адвечны зор карагод.</p>
<p>Тую праўду сцвярджае</p>
<p>Упартасць хваль,</p>
<p>І продкаў запавет,</p>
<p>І мовы залатая сталь,</p>
<p>І нашых дум сусвет.</p>
<p>Тую праўду сцвярджае</p>
<p>Ўсё зноў і зноў</p>
<p>Ўсім лёсам,—</p>
<p>Няхай спакваля,—</p>
<p>У хмарах дубоў,</p>
<p>У вясёлках агнёў</p>
<p>Купальская наша зямля.</p>
<p>І няхай давядзе мне</p>
<p>Іншая кроў,</p>
<p>Што брашу,</p>
<p>Як сабачы сын,—</p>
<p>А няма нідзе</p>
<p>Вярнейшых сяброў</p>
<p>І прыгажэйшых жанчын.</p>
<p>Гэта край раскрытых душ і дзвярэй,</p>
<p>Гэты край —</p>
<p>Твой дом і сабор...</p>
<p>Ў нас дваццаць з лішнім тысяч рэк,</p>
<p>Адзінаццаць тысяч азёр.</p>
<p>Нам ёсць што піць,</p>
<p>З падмосткаў ліць,</p>
<p>Чым палі свае акрапіць,</p>
<p>А як давядзе, то ёсць нам дзе</p>
<p>І ворага ўтапіць.</p>
<p>І тая памяць жыве не ў царкве,</p>
<p>А ў кожнай жыве галаве:</p>
<p>«На Беларусі бог жыве...» —</p>
<p>І хай сабе жыве.</p>
<p>А калі ён шле на нас кару і гнеў,—</p>
<p>Ну што ж,— мы з ім свае:</p>
<p>Ў вяршыні самых гонкіх дрэў</p>
<p>Маланка з неба б’е.</p>
<p> </p>
<p>У вяршыні маленькіх і ніцых дрэў</p>
<p>Маланка ніколі не б’е.</p>
<p> </p>
<p>І пра тое кожны пяе салавей</p>
<p>Росным кветкам у роднай траве:</p>
<p>«На Беларусі бог жыве»,—</p>
<p>І няхай давеку жыве.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>