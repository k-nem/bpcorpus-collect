<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Historyja_z_piersym_kachanniem.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1957? -->
<!-- HEADER_FIELD FirstPublicationYear: 1957 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Гісторыя з першым каханнем -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Гісторыя з першым каханнем</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шчасце былое ўяўляю</p>
<p>Дзяўчынкаю па вясне.</p>
<p>Загарэлая, кемная, злая,</p>
<p>Дражніла яна мяне.</p>
<p>Памятаю, год у шаснаццаць,</p>
<p>Дурны ад кахання і мук,</p>
<p>Цераз плот я глядзеў на шчасце,</p>
<p>Рамантычны, цыбаты хлапчук.</p>
<p>А шчасце гуляла ў садзе,</p>
<p>Апранутае ў паркаль,</p>
<p>Сабе і птушкам на радасць,</p>
<p>А мне на смутак і жаль.</p>
<p>Разявіўшы рот, як варона,</p>
<p>Гляджу я ў дзівосным сне</p>
<p>На шчасце, што садам зялёным</p>
<p>Ідзе бліжэй да мяне.</p>
<p>Уважна за мною сочыць,</p>
<p>І соладка, як салавей,</p>
<p>Просіць заплюшчыць вочы,</p>
<p>І гладзіць па галаве.</p>
<p>Раскошы цэлыя рэкі</p>
<p>Ў сэрца маё плывуць,</p>
<p>Моцна сціскаю павекі,</p>
<p>Чакаю... Нельга ўздыхнуць...</p>
<p>А дзяўчына з вачыма блакітнымі</p>
<p>Суседу, дурному, як бот,</p>
<p>Адуванчык тыцнула спрытна</p>
<p>Ў шырокі, як ступа, рот.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>