<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Balada_ab_nasesciach.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1960-1969? -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/балада,мастацкі/верш -->
<!-- HEADER_FIELD Title: Балада аб нашэсцях -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Балада аб нашэсцях</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Між Дняпром і крыкам жураўліным,</p>
<p>Наўздалёк ад дымнага сяла</p>
<p>Ў прадзедам пакінутай хаціне</p>
<p>З козлікам Алёначка жыла.</p>
<p>Травы залацістыя дымелі,</p>
<p>Ноччу поўз вугор гарох крануць;</p>
<p>Як страла ў кальчугу, стронг на мелях</p>
<p>Упіваўся ў рабізну.</p>
<p>І аднойчы, як страла ў кальчугу,</p>
<p>Раць аднекуль з-за лясоў прыйшла,</p>
<p>Каб усё забраць: людзей за плугам,</p>
<p>Хлеб і дым ад дымнага сяла.</p>
<p>Чорныя, рагатыя, як здані,</p>
<p>Ў золаце й каменнях, бы ў агні.</p>
<p>Сэрцы іх забылі аб каханні,</p>
<p>Рукі — аб звычайнай дабрыні.</p>
<p>Іх багі удзячнасці чакалі,</p>
<p>І Алёнку — ў дар вадзяніку —</p>
<p>Вывелі з хаціны і звязалі,</p>
<p>І на дзідах кінулі ў раку.</p>
<p>Сонца ўніз схілялася сурова.</p>
<p>А калі далей пайшлі палкі —</p>
<p>Белы козлік выбраўся са сховаў</p>
<p>І — чуйдух! — пацокаў да ракі.</p>
<p>І замэкаў, застагнаў, заплакаў,</p>
<p>Высунуўшы шэры язычок:</p>
<p>.  .  .  .  .  .  .  .  .  .  .  .  .  .  .  .  .  .  .</p>
<p>«Пашкадуй, Алёначка, сястрыца,</p>
<p>Выйдзі да мяне на беражок».</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>