<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Kali_u_zamcuznicu_pylinka_trapic.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 23.02.1957 -->
<!-- HEADER_FIELD FirstPublicationYear: 1986 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Калі ў жамчужніцу пылінка трапіць..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Калі ў жамчужніцу пылінка трапіць..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі ў жамчужніцу пылінка трапіць,</p>
<p>Жамчужніца адразу бой пачне</p>
<p>І чужародны боль, што цела драпае,</p>
<p>Жамчужынаю дзіўнай ахіне.</p>
<p>Няўжо былі вы: пушча над азёрамі,</p>
<p>Асенні холад, здзірванелы шлях,</p>
<p>Два небы, дзве маленькіх карты зорных,</p>
<p>Што ззялі блізка ў дарагіх вачах.</p>
<p>Мінулае жыве яшчэ са мною,</p>
<p>Але развеяў шчасце, нібы дым,</p>
<p>Лісток, напісаны рукой чужою:</p>
<p>Ты замужам,</p>
<p>ты знікла,</p>
<p>ты з чужым.</p>
<p>Я вывучаў па вас каханне й радасць.</p>
<p>Я ўдзячны вам і верны да канца.</p>
<p>Не бачыць вам маёй акропнай здрады,</p>
<p>Каханай вочы, боль майго жыцця.</p>
<p>Ствараю дзіўнай прыгажосці перлы,</p>
<p>На дне якіх заснуў нясцерпны боль,</p>
<p>Мая жывая і мая памерлая,</p>
<p>Крыніца шчасця, мук маіх юдоль.</p>
<p> </p>
<p><i>1957 г.</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>