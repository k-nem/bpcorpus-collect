<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Jak_skanaju_-_dusa_zastaniecca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 04.05.1966 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Як сканаю — душа застанецца..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Як сканаю — душа застанецца..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як сканаю — душа застанецца</p>
<p>Ў ззянні кожнай крынічнай слязы,</p>
<p>У аеру, што з ветрам сячэцца,</p>
<p>Ў срэбных хвалях дняпроўскай лазы,</p>
<p>Ў бадзяках, што мячамі суровымі</p>
<p>Кожны родны вартуюць пляцень,</p>
<p>У шыпшыне, што ля Загор’я</p>
<p>Ля старэнькай капліцы цвіце,</p>
<p>У азёрах паўночных і ў нетрах,</p>
<p>У чырвоным начлежным агні,</p>
<p>Ў пільным флюгеры, што пад ветрам</p>
<p>Над страхою ў каханай звініць.</p>
<p>І аднойчы, на золку бязлюдным,</p>
<p>Уздыхне яму ветрык: «Пара!» —</p>
<p>І павернецца ён, і разбудзіць</p>
<p>І дзяўчыну, і свет, і край.</p>
<p>Будзе сонца.</p>
<p>Пад неба ў блакіце</p>
<p>Дуб-Атлас падставіць плячо,—</p>
<p>І тады вы той флюгер разбіце</p>
<p>Справядлівым і новым мячом.</p>
<p>Досыць мне чуць трывогу начную,</p>
<p>І сачыць, і кружляць на шпілі:</p>
<p>Абцяжарваць памяць зямную —</p>
<p>Не найлепшае на зямлі.</p>
<p>Што да снежня вечнаму маю?</p>
<p>Ціха! Сплю! Да сканчэння дзён</p>
<p>Сплю ва ўсім, што ты ёсць, дарагая!</p>
<p>Вечны ўзлёт табе!</p>
<p>Вечны мне сон.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>