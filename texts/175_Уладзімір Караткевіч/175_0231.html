<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Staju_unacy_u_zaviruchu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1956? -->
<!-- HEADER_FIELD FirstPublicationYear: 1956 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Стаю ўначы ў завіруху..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Стаю ўначы ў завіруху..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Стаю ўначы ў завіруху —</p>
<p>Аддаўся наплыву мар.</p>
<p>Ноч уважная слухае,</p>
<p>І вецер гайдае ліхтар.</p>
<p>Што са мною — не знаю.</p>
<p>Сэрца трывогу б’е.</p>
<p>Кахаю?</p>
<p>Здаецца, кахаю.</p>
<p>Напэўна, кахаю яе!</p>
<p>Клянуся зарою вяснянай</p>
<p>І тым, што міне зіма,—</p>
<p>Няма ў мяне іншай каханай,</p>
<p>Іншага друга няма.</p>
<p>Кахаю... у хустцы і ў косах,</p>
<p>Ў завею і летні гром,</p>
<p>Кахаю абутую й босую,</p>
<p>З кнігамі і з сярпом.</p>
<p>З ёй — радасць, адному — гора.</p>
<p>На гэтым цвёрда стаю.</p>
<p>Ноч крочыць,</p>
<p>І чуюць зоры</p>
<p>Клятву маю.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>