<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Cajka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1960? -->
<!-- HEADER_FIELD FirstPublicationYear: 1960 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Чайка -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Чайка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Проста ў хвалі, што чарадою</p>
<p>Гоніць злосны пастух-ветрадуй,</p>
<p>Чайка падае перада мною:</p>
<p>«Пашкадуй мяне, пашкадуй.</p>
<p>Не страляй мяне, чалавеча,</p>
<p>Стрэльбу страшную апусці.</p>
<p>Сэрца рвецца. На хвалях вецер</p>
<p>Грывы белыя закруціў».</p>
<p>Супакойся.</p>
<p>Плакаць не трэба.</p>
<p>Лі спакойна крыклівы жаль</p>
<p>Пад чырвоным, ветраным небам</p>
<p>На узгоркі бурыя хваль.</p>
<p>Я, каханнем сваім расстраляны,</p>
<p>Ўсё жывое шкадую цяпер,</p>
<p>І мяне на лясных палянах</p>
<p>Не баяцца птушка і звер.</p>
<p>І ў руках не стрэльба, а палка,</p>
<p>І іду я ў далёкі шлях</p>
<p>Ад прыгожай, ад лепшай, ад палкай</p>
<p>Ад пагарды ў шэрых вачах.</p>
<p>Я іду спакойна,— ты бачыш,—</p>
<p>Мернай, цвёрдай сялянскай хадой...</p>
<p>Толькі часам сэрца заплача,</p>
<p>Быццам чайка над сівай вадой.</p>
<p> </p>
<p><i>1960 г.</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>