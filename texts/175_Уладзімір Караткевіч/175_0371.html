<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Kazka_pra_snop.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1952-1954? -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Казка пра сноп -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Казка пра сноп</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Восень чырванню ліст памячае.</p>
<p>Ўдзень ў гародзе пахне акроп...</p>
<p>Па шляхах пачарнелых дыбае,</p>
<p>З воза ўцёкшы, вясёлы сноп.</p>
<p>Сам такі таўшчэзны, пузаты,</p>
<p>Паяском перавіты ўвесь</p>
<p>Ў залацістым прыгожым халаце,</p>
<p>З буйным чубам на галаве.</p>
<p>Ён уцёк ад сваёй нявесты,</p>
<p>Што сасватаў Гуменнік яму.</p>
<p>Свет чырвоны вакол, пярэсты —</p>
<p>Проста на ногі стаў — і прамуй.</p>
<p> </p>
<p>А нявеста яго шукае...</p>
<p>Вось ужо і зіма надышла,</p>
<p>Бач — сугорбак, рукой разрывае</p>
<p>І пад ім жаніха знайшла.</p>
<p>Пацямнеў ён, стаў шэрым як трэба,</p>
<p>Нежывым лёг пад белы плат,</p>
<p>Чуб асыпаўся ў мёрзлую глебу,</p>
<p>Пацямнеў залаты халат.</p>
<p>Плача-плача над ім дзяўчына...</p>
<p>Але вось пачарнелі гарбы,</p>
<p>Снег зароў у глыбокіх лагчынах,</p>
<p>Небасхіл пасміхнуўсь праз дубы.</p>
<p>І жаніх пацягнуўся сонны</p>
<p>І ажыў пад ветрам тугім,</p>
<p>Падаслаў пад сябе зялёны,</p>
<p>Малады, пушысты кілім.</p>
<p> </p>
<p>Калі ж восень другая настала</p>
<p>З сумным шорахам пушч і гаёў —</p>
<p>У гумно нявестна ўязджала</p>
<p>З цэлым возам вясёлых снапоў.</p>
<p> </p>
<p><i>[1952-1954 гг. ?]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>