<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Padymajuc_zoutyja_halovy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 10.08.1964 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Падымаюць жоўтыя галовы..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Падымаюць жоўтыя галовы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>Уладзіміру Лучуку</i></p>
<p> </p>
<p>Падымаюць жоўтыя галовы</p>
<p>Над вадой гарлачыкі ў Падкове —</p>
<p>Старарэчышчы маёй ракі.</p>
<p>Вечар спаць рыхтуецца у дрэвах.</p>
<p>Тысячамі ходзяць на сугрэве</p>
<p>Маціцова-сінія малькі.</p>
<p>Кветкі, памаліцеся, з прадонняў</p>
<p>Працягнуўшы жоўтыя далоні.</p>
<p>Бачыце, над плынямі Дняпра,</p>
<p>Поўнае пяшчотнай дабрынёю,</p>
<p>Сонца павісае над вадою:</p>
<p>Ўсіх гарлачыкаў старэйшы брат.</p>
<p>І, як той гарлачык над вірамі,</p>
<p>Човен мой дрыжыць у цэнтры храма,</p>
<p>І бягуць палосы на лазе:</p>
<p>Светлыя адбіткі на зялёным.</p>
<p>Ў час, калі аддзячаць мне праклёнам,</p>
<p>Не ўпаду, згадаўшы гэты дзень.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>