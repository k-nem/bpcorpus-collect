<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Zacvitaje_dreva_Iudzina.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 06.04.1967 -->
<!-- HEADER_FIELD FirstPublicationYear: 1986 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Зацвітае дрэва Іудзіна..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Зацвітае дрэва Іудзіна..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зацвітае дрэва Іудзіна,</p>
<p>Горы ў весняй, цёплай журбе...</p>
<p>Ну куды ж уцячы мне, людзі,</p>
<p>Ад кахання, ад дум, ад сябе?!</p>
<p> </p>
<p>Не купляў я зямлі гаршчэчніка,</p>
<p>І нікога ў жыцці не прадаў,—</p>
<p>Што ж ты помсціш мне, чалавечнасць,</p>
<p>Што ж ты, лёс, мне нічога не даў?</p>
<p> </p>
<p>Так, нічога ў жыцці не зроблена,</p>
<p>Так, пражыты нікчомны век,</p>
<p>Так, і словы і справы дробныя,—</p>
<p>Але ж хоча святла чалавек,</p>
<p> </p>
<p>Гімнаў тых, што няма і не будзе...</p>
<p>Рук дзіцячых і словаў яе...</p>
<p>Цяжка, людзі. Нясцерпна, людзі.</p>
<p>Сонца здрадзіць. Шчасце заб’е.</p>
<p> </p>
<p>Хутка сорак і хутка восень...</p>
<p>Ужо адна толькі прага пячэ,</p>
<p>Каб скаціліся цёплыя росы —</p>
<p>Хай на крыж мой з людскіх вачэй.</p>
<p> </p>
<p>І малю я вышэйшаю верай —</p>
<p>Ўздайце мне дабрынёю ці злом</p>
<p>Не за тое, што на паперы,</p>
<p>А за тое, што ў думках было.</p>
<p> </p>
<p>Мы бываем невінаватыя,</p>
<p>Што звінім, як струны лазы,</p>
<p>Што вісяць нашы рукі клятыя,</p>
<p>Што маўчыць наш слабы язык.</p>
<p> </p>
<p>Ўздайце мне. Хай, што будзе — будзе.</p>
<p>Нельга больш захлынацца ў крыві</p>
<p>Пад праклятым дрэвам Іудзіным</p>
<p>Без нянавісці і любві.</p>
<p> </p>
<p><i>6 красавіка 1967 г. Ялта</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>