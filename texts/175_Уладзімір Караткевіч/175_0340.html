<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Dom_siabra.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1974 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дом сябра -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Дом сябра</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Маленькі астравок маёй зямлі —</p>
<p>Зялёны Астравец над срэбнай Лошай,</p>
<p>Такі прытульны і такі харошы,</p>
<p>Як сонца, бор і родныя палі.</p>
<p> </p>
<p>Дом друга. Не, дом тысячы сяброў.</p>
<p>Не ведаю, што можа звацца раем?</p>
<p>Хіба мароз і піва ў Гудагаі,</p>
<p>І галасы далёкіх цягнікоў?</p>
<p> </p>
<p>Маё другое сэрца. Год пяцьсот</p>
<p>Адлічваеш ты мне гады на свеце,</p>
<p>І кожны дзень аблокі, верас, вецер,</p>
<p>І сонца неўміручага ўзыход.</p>
<p> </p>
<p>І твой святы і светлы чалавек,</p>
<p>Твой дым, і крыж магутны Аняліна,</p>
<p>Твой лубін залаты, твой лес</p>
<p>на ўзгорках сініх,</p>
<p>І стронгі ў крышталі маленькіх рэк.</p>
<p> </p>
<p>Сто тысяч год няхай вакол шумяць палі,</p>
<p>Сто тысяч год няхай вакол гудуць дубровы,</p>
<p>Пакуль гучыць вакол святая наша мова,</p>
<p>Пакуль ёсць беларусы на Зямлі.</p>
<p> </p>
<p><i>1974 г.</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>