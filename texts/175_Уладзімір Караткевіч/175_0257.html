<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Ahiencyk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: лістапад 1955 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Агеньчык -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Агеньчык</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Коні прысталыя ймчацца панура.</p>
<p>Лютаўскі холад. Трывога вачэй.</p>
<p>Вые і плача апошняя бура</p>
<p>Каля занесеных снегам плятней.</p>
<p> </p>
<p>Шлях мой далёкі, дарога каравая,</p>
<p>Ў неба ляціць неспакойны дымок.</p>
<p>Недзе далёка мігае ласкава</p>
<p>Ў цемру й буран залаты аганёк.</p>
<p> </p>
<p>Сны табе сняцца зімовыя, раннія,</p>
<p>Сніш, што каханы ў акенца стучыць.</p>
<p>Любая, любая, вечна каханая,</p>
<p>Цёплы агеньчык, іскра ў начы.</p>
<p> </p>
<p>Ціха ўвайду ад завеі чырвоны,</p>
<p>На рукі мякка вазьму яго,</p>
<p>Цёплы камяк, разаспаны і сонны,</p>
<p>Не абазнаны, што да чаго.</p>
<p> </p>
<p><i>[1955 г. ?]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>