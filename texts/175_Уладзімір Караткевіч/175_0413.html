<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Minasukalniki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 22.09.1982 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мінашукальнікі -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Мінашукальнікі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты — археолагаў сучасных зброя,</p>
<p>Ты — на зямлі ў балоце і ў вадзе</p>
<p>Шукаеш гарады, глыбіні крыеш</p>
<p>І проста на паселішчы вядзеш.</p>
<p>Ты — нібы пуцяводная заранка,</p>
<p>Вядзі, пакуль вушэй хапае й воч...</p>
<p>Але замест вясёлкі і світання</p>
<p>Як часта ты прыводзіш нас у ноч!</p>
<p>Вядзеш табой — і вось, здаецца радасць,</p>
<p>Якая прывядзе цябе паўсюль,</p>
<p>А рыць пачнуць — і вось іржа снарадаў,</p>
<p>І міны йржа, і гнюсь руды ад куль!</p>
<p>Жалезная уся, з метала,</p>
<p>Ты хлусіш нам, шточасна, спакваля,</p>
<p>Ваенным потам і смярдзючым палам</p>
<p>Ушчэнт нашпігаваная зямля.</p>
<p>І вые, як дурны, мінашукальнік</p>
<p>І ўжо, як той шукальнік, галава!..</p>
<p>О вый, зямля, о вый ад зброі пальнай,</p>
<p>Аж покуль не навучышся спяваць!</p>
<p> </p>
<p><i>22 верасня 1982 г. 19 г. Піцунда</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>