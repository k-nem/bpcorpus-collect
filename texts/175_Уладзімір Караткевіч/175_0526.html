<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Uschodnija_piesni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1967? -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Усходнія песні -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Усходнія песні</h2>
<div style="height: 3rem"></div>
<!-- TOC_BEGIN -->
<a href="#chapter1">I</a><br/>
<a href="#chapter2">ІІ</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>I</h3>
<p>Нібы ў дождж, што смагу скал і пяскоў</p>
<p>Разам з сонцам змог напаіць,—</p>
<p>Расцвітаюць чорныя ружы саскоў</p>
<p>Пад дажджом пацалункаў шалёных маіх,</p>
<p>Пад сонцам вуснаў маіх.</p>
<p>Ты не будзеш, не будзеш давеку маёй,</p>
<p>Прынамсі, на гэтай смяглай зямлі...</p>
<p>Але ж сведкаю неба...</p>
<p>Ружы цвілі...</p>
<p>Але сведкай, алах,</p>
<p>што ружы цвілі...</p>
<p>Боль і горыч мой: ружы цвілі... цвілі...</p>
<p>Чорныя ружы цвілі.</p>
<p> </p>
<h3><a id="chapter2"></a>ІІ</h3>
<p>І сонца,</p>
<p>І дзень,</p>
<p>І паўночны цень,</p>
<p>І раніца ў сумнай журбе...</p>
<p>Гады сплываюць,</p>
<p>І дні лятуць,</p>
<p>А я ўсё шукаю цябе.</p>
<p>Без каня і асла,</p>
<p>Без глытка вады</p>
<p>Я іду паміжгор’ях сухіх</p>
<p>І часам цалую твае сляды</p>
<p>І зноўку губляю іх.</p>
<p>Дзе тая крыніца, каля якой</p>
<p>Пераседзела поўдня пажар,</p>
<p>Дзе той горны дуб,</p>
<p>Што лістотай сваёй</p>
<p>Зацяняў ад сонца твой твар?</p>
<p>Што мне дзюба грыфа,</p>
<p>Джала змяі,</p>
<p>Аднарога смяротны рог?!</p>
<p>Я ў барса спытаю,</p>
<p>Сцежкай якой</p>
<p>Можна ўпасці да любых ног.</p>
<p>Не знікай!</p>
<p>Злітуйся!</p>
<p>Над зямлёй</p>
<p>Таеш ты, як над сакляй дым.</p>
<p>І ўсё ж каханне са мной, са мной,</p>
<p>Як Яйла, Чатырдаг і мора — са мной</p>
<p>І ўсё ж каханне са мной...</p>
<p>У сэрцы маім.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>