<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Husi-lebiedzi_u_luhach_zialonych.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1958-1960? -->
<!-- HEADER_FIELD FirstPublicationYear: 1960 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Гусі-лебедзі ў лугах зялёных..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Гусі-лебедзі ў лугах зялёных..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гусі-лебедзі ў лугах зялёных,</p>
<p>Гладзяць крылы белыя блакіт.</p>
<p>Сокал, прагнучы крыві салёнай,</p>
<p>Рвецца у сакольніка з рукі.</p>
<p>Ногі коней грэбуюць зямлёю.</p>
<p>Ярасная сіла ў скакуне...</p>
<p>Адбылося гэта ўсё са мною,</p>
<p>Або гэта сон і яблынь снег.</p>
<p>Але ў сне не вып’еш столькі гора.</p>
<p>Ведаю, што я званіў у шчыт,</p>
<p>Я граміў татар пад Крутагор’ем,</p>
<p>Я крышыў крыжацкія мячы.</p>
<p>Кроў далі мне паплавы і пожні,</p>
<p>Голас — бор дрымучы і чарот.</p>
<p>Я з табою да крыві апошняй,</p>
<p>Мужны мой, адвечны мой народ.</p>
<p>Ты мне даў асеннія світанні,</p>
<p>Ты мне даў ружовы твар вясны,</p>
<p>Падарыў мне цяжкае каханне</p>
<p>Да жанчыны з дальняй стараны.</p>
<p>Роднымі зрабі чужыя вочы,</p>
<p>Шэрыя, як неба над табой,</p>
<p>А пасля пакліч, калі захочаш,</p>
<p>За цябе на самы страшны бой.</p>
<p>І калі ў твае глыбіні лягу,—</p>
<p>Дай мне ціхі спеў тваіх бяроз</p>
<p>За любоў, за веру, за адвагу</p>
<p>Сціплых песняў, што табе прынёс.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>