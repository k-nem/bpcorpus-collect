<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Zauranak_-_zvonkaja_nic.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1960-1963? -->
<!-- HEADER_FIELD FirstPublicationYear: 1963 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Жаўранак — звонкая ніць -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Жаўранак — звонкая ніць</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хмары веснія цяжкія, як кентаўры,</p>
<p>Песня шчасця пад імі ўзахлёб звініць.</p>
<p>Ах, гэта жаўранак,</p>
<p>Жаўранак,</p>
<p>Жаўранак,</p>
<p>Срэбная,</p>
<p>Срэбная,</p>
<p>Срэбная ніць.</p>
<p>Над ракою, тваім зайздросцячы лаўрам,</p>
<p>Вадзяны бугай трубіць, як грубіць.</p>
<p>Не звяртай увагі,</p>
<p>Жаўранак,</p>
<p>Жаўранак,</p>
<p>Не парві сваю тонкую,</p>
<p>Тонкую ніць.</p>
<p>Зноў дымеюць разоры і сытая пара</p>
<p>На курганы былога майго бяжыць.</p>
<p>Працягні з майго сэрца,</p>
<p>Жаўранак,</p>
<p>Жаўранак,</p>
<p>Аж да самага неба</p>
<p>Звонкую ніць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>