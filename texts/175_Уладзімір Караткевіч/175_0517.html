<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Trascianiec.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1960-1966? -->
<!-- HEADER_FIELD FirstPublicationYear: 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Трасцянец -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Трасцянец</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Суайчыннік, стань!</p>
<p>Тут знішчалі людзей.</p>
<p>Суайчыннік!</p>
<p>Запомні навек:</p>
<p>Тры гады па сто трыццаць сем у дзень,</p>
<p>І ў гадзіну — па шэсць чалавек.</p>
<p>Гэта значыць, што кожныя дзесяць хвілін</p>
<p>Тут навекі чарнеў небакрай.</p>
<p>Попел сэрцаў нашых ракоча ў зямлі:</p>
<p>Памятай...</p>
<p>Памятай...</p>
<p>Памятай!!</p>
<p>Нам свяціў далёкага шчасця маяк,</p>
<p>Мы любілі свой край залаты...</p>
<p>З нас кожны быў, як маці твая...</p>
<p>Як каханая жонка... Як ты...</p>
<p>Час адной папяросы — і попел густы</p>
<p>Асядаў на бяроз галлё...</p>
<p>І таму не верце спакою, браты,</p>
<p>Пакуль лётае ноч над зямлёй.</p>
<p>Мы — прах. Толькі сэрцы грымяць, як мячы.</p>
<p>Каб цемра не ўпала на край,</p>
<p>Мы згарэлі паходнямі ў лютай начы...</p>
<p>Па-мя-тай!</p>
<p>Па-мя-тай!</p>
<p>Па-мя-тай!!!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>