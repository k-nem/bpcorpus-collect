<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Ja_idu_luhavoju_darohaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: май 1961 -->
<!-- HEADER_FIELD FirstPublicationYear: 1968 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Я іду лугавою дарогай..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Я іду лугавою дарогай..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я іду лугавою дарогай,</p>
<p>Пакручастай і цёмнай, як лёс.</p>
<p>Над ракой азярод шматногі</p>
<p>Барадою сена зарос.</p>
<p>Галавою прынікшы да сена,</p>
<p>Ў ноч гляджу на рачное шкло...</p>
<p>Глуха так, так цяжка і дрэнна</p>
<p>Мне ніколі яшчэ не было.</p>
<p>Ўсё было: пацалункі світаннем,</p>
<p>Над ракою туман залаты,</p>
<p>Бедны прывід майго кахання,</p>
<p>Што здушыла разважліва ты.</p>
<p>Сэрцам ведаю: так не трэба.</p>
<p>І ніколі халодны разлік</p>
<p>Не заменіць дарогі пад небам,</p>
<p>На якім ледзяны маладзік.</p>
<p>Нельга жыць з незгасальным болем,</p>
<p>І ўсё роўна да схілу год</p>
<p>Памажы мне — ніколі, ніколі</p>
<p>Не забыць пра яе, азярод!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>