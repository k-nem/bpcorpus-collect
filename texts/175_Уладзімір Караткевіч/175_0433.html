<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Nasledavannie_Syrakomlu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 14.11.1979 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Наследаванне Сыракомлю -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Наследаванне Сыракомлю</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>«Вясна будзе»,— людзі баюць.</p>
<p>Ды нашто нам росквіт той?</p>
<p>Мы адвыкнулі ад мая,</p>
<p>Нас не выручыць ніхто.</p>
<p>Ў скутай інеем краіне,</p>
<p>Ў мерзлай пушчы векавой</p>
<p>Толькі елкі цяжка стынуць</p>
<p>Мёртвай зеленню сваёй.</p>
<p>Ды палі ў снягах калеюць,</p>
<p>Ды на гора і на смех</p>
<p>Мох магільны зелянее</p>
<p>На капцах мужыцкіх стрэх.</p>
<p>Чэзнеш нівай непалітай,</p>
<p>Усялякі церпіш зброд.</p>
<p>Ці ўваскрэснеш? Ці жывы ты?</p>
<p>Ці забіты, мой народ?</p>
<p>Каб вясне прабіць дарогу,</p>
<p>Каб калісь вярнуўся рай,—</p>
<p>Слова праўды, слова бога</p>
<p>Мусіш слухаць, родны Край.</p>
<p>І тады адтануць гоні,</p>
<p>Цеплынёй дыхне ралля,</p>
<p>Раем зоймецца зялёным</p>
<p>Маці — родная зямля.</p>
<p>Пройдзе нівамі, лясамі</p>
<p>Бог свабоды залатой.</p>
<p>Калі мы не ўстанем самі —</p>
<p>Не падыме нас ніхто.</p>
<p> </p>
<p><i>14 лістапада 1979 г.</i></p>
<p><i>18.35 Мінск</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>