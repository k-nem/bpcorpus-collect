<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Spieka_poudzien_Z_Vierabjinaj_siuity.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: люты 1955 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Спека. поўдзень (З « Вераб’інай сюіты») -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Спека. поўдзень (З « Вераб’інай сюіты»)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Верабей на плоце,</p>
<p>Сонцам яго паліць,</p>
<p>Тут жа яго дзеткі</p>
<p>Рты парасчынялі.</p>
<p>Поруч вераб’іха,</p>
<p>Злосная кабета,</p>
<p>І лае, і перыць</p>
<p>Вераб’я за гэта:</p>
<p>«Выбраў ты кватэру,</p>
<p>Цэлы дзень тут сонца,</p>
<p>Да ракі далёка,</p>
<p>Да лесу бясконца...</p>
<p>Знёс бы сотню вусняў</p>
<p>Шпаку-ягамосці,</p>
<p>Зазваў бы зязюлю</p>
<p>Выпіць чарку ў госці —</p>
<p>Мелі б мы і дачу</p>
<p>Не горш, як у цёці,</p>
<p>Калі б ты, калода,</p>
<p>Не сядзеў на плоце,</p>
<p>Што табе і жонка,</p>
<p>Што хоча на дачу,</p>
<p>Што табе і дзеткі,</p>
<p>П’янюга, няўдача».</p>
<p>Верабей сумуе:</p>
<p>«Спека. Лаюць злосна.</p>
<p>Дзе ад жонкі дзецца?»</p>
<p>.  .  .  .  .  .  .  .  .  .  .  .  .  .</p>
<p>Цяжка яму, млосна.</p>
<p> </p>
<p><i>[1955 г. ?]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>