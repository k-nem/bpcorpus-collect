<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Spadarozniku_ziamli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1957? -->
<!-- HEADER_FIELD FirstPublicationYear: 1957 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Спадарожніку зямлі -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Спадарожніку зямлі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шэпчуць лісцем пажоўклым таполі,</p>
<p>Зоры робяць за кругам круг.</p>
<p>Я не бачыў цябе ніколі,</p>
<p>Мой маленькі нябесны друг.</p>
<p> </p>
<p>Узыдзі, мая зорка срэбная,</p>
<p>Над абшарамі нашых бароў,</p>
<p>У людзей жа на сёмым небе</p>
<p>Не было ніколі сяброў.</p>
<p> </p>
<p>Не да неба ляцела іх сэрца,</p>
<p>А да ніў сваёй стараны,</p>
<p>Ўсе яны зямныя да смерці,</p>
<p>Але ты хіба не зямны?</p>
<p> </p>
<p>Тут прыпала табе нарадзіцца,</p>
<p>Тут звычайныя людзі зямлі</p>
<p>Разгадалі тваю таямніцу</p>
<p>І сусвету цябе аддалі.</p>
<p> </p>
<p>І, як многія, сэрцам чыстыя,</p>
<p>Што выходзяць з цемрай на бой,</p>
<p>Ты на працы згарыш калісьці,</p>
<p>Усё аддаўшы Радзіме сваёй.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>