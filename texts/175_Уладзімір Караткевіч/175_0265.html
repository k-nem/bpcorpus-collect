<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Armianski_matyu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1971? -->
<!-- HEADER_FIELD FirstPublicationYear: 1971 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Армянскі матыў -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Армянскі матыў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>— Матухна,</p>
<p>глянь,</p>
<p>на галіны змярцвелыя</p>
<p>Селі ружовыя матылі!</p>
<p>— Не, мая дзетка, то яблыні белыя</p>
<p>І абрыкосы ўначы расцвілі.</p>
<p>— Матухна,</p>
<p>глянь.</p>
<p>Гэткі цукар чысты</p>
<p>Там, на блакіце і срэбры гарыць!</p>
<p>— Не, гэта летняе сонца агністае</p>
<p>Вочы сляпіць на Святой Гары.</p>
<p>— Матухна,</p>
<p>глянь,</p>
<p>як сплываюць крывёю</p>
<p>Волаты ў скалах, і ў барвах трава!</p>
<p>— Не, гэта проста халоднай рукою</p>
<p>Вецер лістоту з чынараў сарваў.</p>
<p>— Матухна,</p>
<p>глянь,</p>
<p>гэта ластаўкі белыя</p>
<p>Зверху імкнуцца й спадаюць у сне.</p>
<p>— Не, мая дзетка, то з неба знямелага</p>
<p>Падае,</p>
<p>падае,</p>
<p>падае снег.</p>
<p> </p>
<p><i>1971 г.</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>