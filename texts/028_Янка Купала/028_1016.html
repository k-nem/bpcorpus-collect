<div class="container">
<div class="book-utils">
<div id="qrcode"></div>
<a href="/Nieviadomy/Piersamajskaja_piesnia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Невядомы -->
<!-- HEADER_FIELD CreationYear: [1928] -->
<!-- HEADER_FIELD FirstPublicationYear: 1919-1922; 1928; 1930; 1932 -->
<!-- HEADER_FIELD LangOrig: rus -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD StyleGenre: мастацкі/басня,мастацкі/верш,мастацкі/паэма -->
<!-- HEADER_FIELD Title: Першамайская песня -->
<!-- HEADER_FIELD Translation: Янка Купала -->
<h2><a href="http://knihi.com/Nieviadomy/">Невядомы</a></h2>
<h2>Першамайская песня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З рускай</i></p>
<p> </p>
<p>Вось ідзе наш май вясёлы,</p>
<p>Свята светлае дзяцей,</p>
<p>У прасторы звоняць пчолы,</p>
<p>Мкнуцца з мёдам у вулей.</p>
<p> </p>
<p>Звонка песню заспяваем,</p>
<p>Дружна стрэнем весялей</p>
<p>Першы дзень вясёлы мая,</p>
<p>Свята светлае дзяцей!</p>
<p> </p>
<p>Зелянеюць сенажаці,</p>
<p>Сонца ясна зіхаціць,</p>
<p>Сталі птушкі шчабятаці,</p>
<p>З лесам, з сонцам гаманіць.</p>
<p> </p>
<p>Звонка песню заспяваем і г.	 д.</p>
<p> </p>
<p>Пад чырвоны сцяг народы</p>
<p>Выйсці з хат павінны ўсе,</p>
<p>Ўспомніць майскі дзень свабоды,</p>
<p>Свята згоды, гімн вясне.</p>
<p> </p>
<p>Звонка песню заспяваем і г. д.</p>
<p> </p>
<p>І бацькі, і нашы брацці,</p>
<p>Ўвесь працоўны люд пяе:</p>
<p>«Згіне цёмны свет пракляцця,</p>
<p>Праца ў волі зацвіце!»</p>
<p> </p>
<p>Звонка песню заспяваем і г. д.</p>
<p> </p>
<p>Так пад сцягам пад чырвоным</p>
<p>Пралетары ўсіх краёў</p>
<p>Спатыкаюць май зялёны,</p>
<p>Што на радасць к нам прыйшоў.</p>
<p> </p>
<p>Звонка песню заспяваем,</p>
<p>Спольна стрэнем весялей</p>
<p>Першы дзень вясёлы мая,</p>
<p>Свята светлае дзяцей!</p>
<p> </p>
<p>[1928]</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>