<div class="container">
<div class="book-utils">
<div id="qrcode"></div>
<a href="/Janka_Kupala/Partyzany.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1935 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Партызаны -->
<h2><a href="http://knihi.com/Janka_Kupala/">Янка Купала</a></h2>
<h2>Партызаны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як ішлі у лясы партызаны</p>
<p>На заклятага ворага-пана,</p>
<p>Расступаліся долы і горы,</p>
<p>Шляхі значылі сонца і зоры.</p>
<p> </p>
<p>Як табун разграмілі варожы</p>
<p>Партызаны ў сваім падарожжы,</p>
<p>Задымелі агні на начлезе,</p>
<p>Зашумеў кучаравы бярэзнік.</p>
<p> </p>
<p>Як жа свой партызан адзін здрадзіў</p>
<p>І навёў ліхадзеяў к засадзе,</p>
<p>Пайшоў гул па зялёных імшарах,</p>
<p>Паплылі небам чорныя хмары.</p>
<p> </p>
<p>...А на вогнішчы попелу горсці,</p>
<p>А ў тым попеле чорныя косці...</p>
<p>Выюць ночкай ваўкі на палянцы,</p>
<p>Касцякі даядаючы здрайцы.</p>
<p> </p>
<p>Як прыйшла перамога над панам,</p>
<p>Ішлі з песняй з лясоў партызаны,—</p>
<p>Расступаліся долы і горы,</p>
<p>Шляхі значылі сонца і зоры.</p>
<p> </p>
<p>1935</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>