<div class="container">
<div class="book-utils">
<div id="qrcode"></div>
<a href="/Janka_Kupala/Paustau_narod.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1941] -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Паўстаў народ -->
<h2><a href="http://knihi.com/Janka_Kupala/">Янка Купала</a></h2>
<h2>Паўстаў народ</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Паўстаў народ мой беларускі гераічны,</p>
<p>Дзяды, унукі, ўнучкі — усе паўсталі</p>
<p>На вечавы кліч, кліч бадзёры і вялічны,</p>
<p>Які нам кінуў правадыр наш родны Сталін.</p>
<p> </p>
<p>І гітлераўскім бандам, фашыстоўскім крывапійцам</p>
<p>Нядоўга катаваць народ ні ў чым не вінны,—</p>
<p>Ён перарэжа горла людаеду, ўбіўцу,</p>
<p>Ён Гітлера павесіць на сухой асіне.</p>
<p> </p>
<p>Паўстаў народ, як і ў мінулых ён стагоддзях,</p>
<p>За волю, за зямлю, супроць сатрапаў азвярэлых.</p>
<p>Шчаслівых перамог, свабодны мой народзе!</p>
<p>Шчаслівай долі на загонах тваіх родных, спелых!</p>
<p> </p>
<p>Хай хлеба нашага кусок распаленым жалезам</p>
<p>Абернецца у ворагавым горле крывасмочым,</p>
<p>Вада з крыніц жывых хай зверам-людарэзам</p>
<p>Атрутай будзе і сляпіць крывавыя іх вочы.</p>
<p> </p>
<p>Знай, на чале народ вялікі рускі ў зброі</p>
<p>Ідзе на ворага з мільёнамі народаў,</p>
<p>Таварыш Сталін знача шлях да перамог у боі,</p>
<p>Да перамогі над фашысцкай збэшчанай пародай.</p>
<p> </p>
<p>Паўстаў народ, як і ў мінулых ён стагоддзях,</p>
<p>За волю, за зямлю, супроць сатрапаў азвярэлых,</p>
<p>Шчаслівых перамог, свабодны мой народзе!</p>
<p>Шчаслівай долі на загонах тваіх родных, спелых!</p>
<p> </p>
<p>[1941]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>