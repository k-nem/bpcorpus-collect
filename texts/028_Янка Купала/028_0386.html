<div class="container">
<div class="book-utils">
<div id="qrcode"></div>
<a href="/Janka_Kupala/Kandydatam_naroda.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1938 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Кандыдатам народа -->
<h2><a href="http://knihi.com/Janka_Kupala/">Янка Купала</a></h2>
<h2>Кандыдатам народа</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не аб сонцы, што нам свеціць</p>
<p>І зімой, і летам,</p>
<p>Не аб зорках, што міргаюць</p>
<p>Ночкамі над светам;</p>
<p> </p>
<p>Не аб сяміцвет-вясёлках</p>
<p>Фарбаў негаданых,</p>
<p>Што красу ў сябе ўбіраюць</p>
<p>З мора-акіянаў;</p>
<p> </p>
<p>Не аб снах, у якіх сніцца</p>
<p>Доля, шчасце людзям,</p>
<p>Не аб казках, дзе цудоўна</p>
<p>Цуд ідзе па цудзе,—</p>
<p> </p>
<p>Мая песня сёння будзе</p>
<p>Радасцямі ройнай —</p>
<p>Аб любімых кандыдатах</p>
<p>У Савет Вярхоўны.</p>
<p> </p>
<p>Хто з нас думаў, спадзяваўся,</p>
<p>Мой ты, родны браце,</p>
<p>Што такіх мы кандыдатаў</p>
<p>Будзем выбіраці.</p>
<p> </p>
<p>Сталін, Молатаў любімы,</p>
<p>Слаўны Варашылаў,</p>
<p>Што зладзюгаў, інтэрвентаў</p>
<p>Загнаў у магілу!</p>
<p> </p>
<p>Во каго мы ў дэпутаты</p>
<p>Па новым законе</p>
<p>У парламент беларускі</p>
<p>Выберам сягоння!</p>
<p> </p>
<p>*</p>
<p>Сталін — друг наш, друг народаў,</p>
<p>Друг людзей, свабоды,</p>
<p>Колькі радасці прыносіць,</p>
<p>Шчасця ў нашы годы!</p>
<p> </p>
<p>Яго мудрыя законы</p>
<p>Сонцам ясна ўзыдуць</p>
<p>Для вякоў, для пакаленняў,</p>
<p>Што ідуць, што прыйдуць.</p>
<p> </p>
<p>Канстытуцыі векпомнай</p>
<p>Слова залатое</p>
<p>Напісаў нам добрым сэрцам,</p>
<p>Дбалаю рукою.</p>
<p> </p>
<p>Звіні звонка, мая песня,</p>
<p>Ляці вышай, далей!</p>
<p>Беларускую дзяржаву</p>
<p>Збудаваў нам Сталін!</p>
<p> </p>
<p>*</p>
<p>Нашым Молатаў славуты</p>
<p>Дэпутатам будзе,</p>
<p>Бо дзе лепшага мы знойдзем,—</p>
<p>Падумайце, людзі!</p>
<p> </p>
<p>Ён дзяржаваю кіруе,</p>
<p>Ў крыўду не падасца,</p>
<p>Люд рабочы яго любіць,</p>
<p>Ворагі баяцца.</p>
<p> </p>
<p>Чалавек ён гаспадарны,</p>
<p>Скажам смела ў вочы,</p>
<p>Аб рэспубліках савецкіх</p>
<p>Дбае днём і ночай.</p>
<p> </p>
<p>Дзень і ноч працуюць дружна</p>
<p>Фабрыкі, заводы,</p>
<p>Землі родзяць ураджайна,</p>
<p>Буйней з кожным годам.</p>
<p> </p>
<p>*</p>
<p>Варашылаў калісь войска</p>
<p>Вадзіў у паходы,</p>
<p>Інтэрвентам, акупантам</p>
<p>Не даваў праходу.</p>
<p> </p>
<p>Біў, як мух, белагвардзейцаў,</p>
<p>Не даў ходу зброду,</p>
<p>І савецкую краіну</p>
<p>Вывеў на свабоду.</p>
<p> </p>
<p>Яго ўжо мы выбіралі</p>
<p>Мінулага году,</p>
<p>А дні выбараў былі нам</p>
<p>Светлай асалодай.</p>
<p> </p>
<p>А йшчэ скажам: як што прыйдзе,</p>
<p>Як нам зробяць шкоду,—</p>
<p>Стар і мал — усе з ім разам</p>
<p>Пойдзем у паходы.</p>
<p> </p>
<p>*</p>
<p>Людзі ходзяць урачыста</p>
<p>У святочных строях,—</p>
<p>А з павагай, з санавітай,</p>
<p>Ходзяць як героі.</p>
<p> </p>
<p>Людзі ходзяць, весяляцца,</p>
<p>Ў думках іхніх свята,</p>
<p>А на вуснах іх імёны</p>
<p>Слаўных кандыдатаў.</p>
<p> </p>
<p>1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>