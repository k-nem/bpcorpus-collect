<div class="container">
<div class="book-utils">
<div id="qrcode"></div>
<a href="/Janka_Kupala/Kaleka_9t.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1907 -->
<!-- HEADER_FIELD Edition: Купала Я. Поўны збор твораў: У 9 т. - Т. 6. Паэмы, пераклады. - Мн.: Маст. літ., 1999. -430 с. [4] л. іл. -->
<!-- HEADER_FIELD FilenameSuffix: 9t -->
<!-- HEADER_FIELD FirstPublicationYear: 1926 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1999 -->
<!-- HEADER_FIELD SectionAuthor: Паэмы -->
<!-- HEADER_FIELD StyleGenre: мастацкі/паэма -->
<!-- HEADER_FIELD Title: Калека -->
<h2><a href="http://knihi.com/Janka_Kupala/">Янка Купала</a></h2>
<h2>Калека</h2>
<div style="height: 3rem"></div>
<!-- TOC_BEGIN -->
<a href="#chapter1">I</a><br/>
<a href="#chapter2">II</a><br/>
<a href="#chapter3">ІІІ</a><br/>
<a href="#chapter4">IV</a><br/>
<a href="#chapter5">VI</a><br/>
<a href="#chapter6">VII</a><br/>
<a href="#chapter7">VIII</a><br/>
<a href="#chapter8">ІХ</a><br/>
<a href="#chapter9">Х</a><br/>
<a href="#chapter10">ХІ</a><br/>
<a href="#chapter11">XII</a><br/>
<br/><br/>
<!-- TOC_END -->
<!-- BOOK_BEGIN -->
<p> </p>
<p> </p>
<h3><a id="chapter1"></a>I</h3>
<p>— Што з табою, браце мілы?</p>
<p>Чаму хмуран ты не ў меру?</p>
<p>Дзяцюк гэткі повен сілы!</p>
<p>Як тут даць, здаецца, веру?</p>
<p> </p>
<p>Адной радасці, вяселля</p>
<p>Быць павінны поўны грудзі,</p>
<p>Ты ж, як збіты, як з пахмелля...</p>
<p>Ну, і людзі, што за людзі?</p>
<p> </p>
<p>А мо ёсць на то прычына —</p>
<p>Ўсё сваю прычыну мае:</p>
<p>Ты дзяцюк, а вунь дзяўчына,</p>
<p>Во адно ўжо і ўздыхае.</p>
<p> </p>
<p>Ну, ўздыхайце сабе самі,</p>
<p>Рад і я вам падцінаці;</p>
<p>Можа, траплю дзе часамі</p>
<p>І па сэрцу табе, браце.</p>
<p> </p>
<h3><a id="chapter2"></a>II</h3>
<p>— Пачну думу ад пачатку:</p>
<p>Жыў я змалку ў вёсцы з краю;</p>
<p>Мала помню родну хатку,</p>
<p>А ўсё ж міла ўспамінаю.</p>
<p> </p>
<p>Быўшы дзіцем, быў рахманым,</p>
<p>Бацькі, маці быў пацехай,</p>
<p>Плач нядолі не быў знаным,</p>
<p>Колькі гуляў, колькі смеху!</p>
<p> </p>
<p>Не заводзіў нічым думак,—</p>
<p>Трэба ў школу — ў чым тут стала?</p>
<p>Сып, узяўшы кніжак клумак,</p>
<p>Адно жаль — знаў іх замала.</p>
<p> </p>
<p>Першы год ганяў я ў поле:</p>
<p>Умірае бацька, маці,—</p>
<p>Вось і стала свету болей</p>
<p>Сіратою адной, браце.</p>
<p> </p>
<h3><a id="chapter3"></a>ІІІ</h3>
<p>— Ці вы знаеце, што знача</p>
<p>Сіратою быць на свеце?</p>
<p>Хмарка плача, вецер плача,</p>
<p>Як такога дзе прымеціць.</p>
<p> </p>
<p>Можа, скажаце таксама:</p>
<p>Людзі літасць над ім маюць;</p>
<p>Не такая, людзі, крама,</p>
<p>Ў якой людскасць аглядаюць.</p>
<p> </p>
<p>Адным цягам год за годам</p>
<p>Шлі цярніста, шлі крывава,</p>
<p>З імі моладасць з нягодай,</p>
<p>Як асенняя няслава.</p>
<p> </p>
<p>Не раз труд было заснуці;</p>
<p>Свет хацеў бы ў жменю ўзяці</p>
<p>І, як вецьвем, страсануці...</p>
<p>Так было мне цяжка, браце.</p>
<p> </p>
<h3><a id="chapter4"></a>IV</h3>
<p>— Як памерлі бацька, маці,</p>
<p>З хаты выгналі за браму,</p>
<p>Жыць прыйшлось доляй бадзяцкай,</p>
<p>Няма што, пайшоў да пана.</p>
<p> </p>
<p>Далі там агрызак хлеба,</p>
<p>Далі колькі марных грошы;</p>
<p>Што, здаецца, болей трэба?</p>
<p>Будзь слухмяны, будзь харошым!</p>
<p> </p>
<p>Здасца можа — добра гэтак,</p>
<p>А дзе ж кут свой, а дзе воля?</p>
<p>Панскі дом, страва, адзетак</p>
<p>Душы, сэрца не здаволіць.</p>
<p> </p>
<p>Не быць выгнаным надзея</p>
<p>Не загосце ў чужой хаце;</p>
<p>Месяц свеціць, ды не грэе,</p>
<p>Служба службаю, мой браце.</p>
<p> </p>
<p>Скокам-бокам, напаў з горам</p>
<p>Наспеў годзік і дваццаты.</p>
<p>Быў хлапцом — сказаць не сорам!</p>
<p>Бач, пазвалі у салдаты.</p>
<p> </p>
<p>І пайшоў я — няма дуру —</p>
<p>Паспытаць ваеннай кашы;</p>
<p>І што скажаш? — прыйшоў з скурай,</p>
<p>І там людзі, і там нашы.</p>
<p> </p>
<p>На муштроўку шоў у зміру,</p>
<p>Вайну ўзнялі — туды глянуў;</p>
<p>Праслужыў гадкоў чатыры</p>
<p>І вярнуўся... куды? — к пану.</p>
<p> </p>
<p>Прынёс крыжык — памяць з бою,</p>
<p>Ды яго ж я, о пракляцце!</p>
<p>Аплаціў адной рукою...</p>
<p>Эх, каб ім... Падумай, браце!..</p>
<p> </p>
<h3><a id="chapter5"></a>VI</h3>
<p>— Аднарукі, аднарукі!</p>
<p>Гэтак дома ўсе казалі,</p>
<p>Многа меў нуды, дакукі,</p>
<p>Яшчэ горай стала далей.</p>
<p> </p>
<p>Што рабіці, трэба жыці,—</p>
<p>Стаў у двор за лесніка я,</p>
<p>А служыці, дык служыці,</p>
<p>Мабыць, доля ўжо такая.</p>
<p> </p>
<p>Вось з наказу раз пайшоў я</p>
<p>Вартаваць у лес павалы,</p>
<p>Ноч была, на безгалоўе</p>
<p>Бура выла, лес ламала.</p>
<p> </p>
<p>І вось хвойка грук! І сукам</p>
<p>Нагу крыша, не паўстаці,</p>
<p>Бура глушыць енк мой гукам...</p>
<p>А там далей, эх, мой браце!..</p>
<p> </p>
<h3><a id="chapter6"></a>VII</h3>
<p>Што было, і сам не помню,</p>
<p>Год пралежаў у бальніцы,</p>
<p>На свет выйшаў, хто ж уломню</p>
<p>Дасць і хлеба, і вадзіцы.</p>
<p> </p>
<p>І паплёўся я з пакорай</p>
<p>Туды, дзе такім дарога,</p>
<p>Дзе адно сабрана гора,—</p>
<p>Ў жабракі пайшоў з трывогай.</p>
<p> </p>
<p>Дзіўна вам, што часам з нудаў</p>
<p>Заглядаю у карчомку...</p>
<p>Людзі, людзі! Іншым буду —</p>
<p>Адчапіце мне хатомку.</p>
<p> </p>
<p>Вы — шчаслівы, з доляй яснай —</p>
<p>І то рады пагуляці.</p>
<p>А я ж, я — жабрак няшчасны...</p>
<p>Эх, не крыўдзь насмешкай, браце.</p>
<p> </p>
<h3><a id="chapter7"></a>VIII</h3>
<p>— Глянь во з жалем — я калека,</p>
<p>Аднарукі, аднаногі,</p>
<p>Беспрытульнасці апека</p>
<p>Ацямніла ўсе дарогі.</p>
<p> </p>
<p>Дум гаротных колькі, колькі!</p>
<p>Хто злічыць, апець іх можа?</p>
<p>Каму ўцям чужыя болькі,</p>
<p>Хто бядзе чужой паможа?</p>
<p> </p>
<p>Быў здароў, быў дуж і молад,</p>
<p>Ніпачым саха, сякера,</p>
<p>Што там значыў холад, голад,</p>
<p>Крэпка сіла, крэпка вера!</p>
<p> </p>
<p>Дзе ж ты, вера, дзе ты, сіла?</p>
<p>На каго мне наракаці?</p>
<p>Эй, падмігівай, магіла!</p>
<p>Ты ж не злуйся, мілы браце.</p>
<p> </p>
<h3><a id="chapter8"></a>ІХ</h3>
<p>— Кастыль, торба, кій жабрачы</p>
<p>Маім пашпартам, адзнакай,</p>
<p>Было кепска, ўсё ж іначай</p>
<p>Над сваёй нядоляй плакаў.</p>
<p> </p>
<p> </p>
<p>Як і ўсе, і я меў сэрца,</p>
<p>Быў час — дзеўчынку нагледзеў;</p>
<p>Пасля ж, пасля ў паняверцы</p>
<p>І дзяўчынка знікла недзе.</p>
<p> </p>
<p>Як апаленае дрэва</p>
<p>Пастухамі ў полі роўным,</p>
<p>Адзінока хмар павеваў</p>
<p>Жду век з сэрцам неспакойным.</p>
<p> </p>
<p>Памру. Хіба крук над трупам</p>
<p>Хаўтуры будзе спраўляці,</p>
<p>Дый ноч гляне вокам рупным...</p>
<p>Эх, хоць ты успомні, браце.</p>
<p> </p>
<h3><a id="chapter9"></a>Х</h3>
<p>Глянь душой, дзе, ў чым няшчасце,</p>
<p>З твайго ж смех мне наракання,—</p>
<p>З віхраў зімніх не прапасці,—</p>
<p>Рухне стужа, вясна ўстане.</p>
<p> </p>
<p>Ў свет глядзі з надзеяй, дружа,—</p>
<p>Вера ў шчасце не зашкодзіць;</p>
<p>Не ўсім доля роўна служа,</p>
<p>Не ўсіх колкай сцежкай водзіць.</p>
<p> </p>
<p>Хоць нож крыўды ўесца ў грудзі,</p>
<p>Хоць нуды сляпое жала</p>
<p>Кроў смактаці з цябе будзе,—</p>
<p>Стой за праўду, стой як скала.</p>
<p> </p>
<p>Людзі... Што ж? хто не калекам,</p>
<p>Аб іх можна і не дбаці,</p>
<p>Будзь сам толькі чалавекам,</p>
<p>Будзь... Ей, будзь здароў, мой браце!</p>
<p> </p>
<h3><a id="chapter10"></a>ХІ</h3>
<p>Мне пара ужо збірацца...</p>
<p>Ох, сказаць хацеў дадому...</p>
<p>Мне пара ўжо з хаткі к хатцы</p>
<p>Хлеб ісці збіраць па-свойму.</p>
<p> </p>
<p>Гаварыці перад кажнай</p>
<p>Псалмы, пацеры, літанні,</p>
<p>Абрыдаціся адважна,</p>
<p>Як сабака дзе прыстане.</p>
<p> </p>
<p>Мо так выжабрую недзе</p>
<p>Куток ціхі дажыць веку,</p>
<p>Мукі хтось калекі ўгледзе,</p>
<p>Не дасць згінуць чалавеку.</p>
<p> </p>
<p>Прыйдзе змена мо на свеце,</p>
<p>Не дасць бедным бедаваці,</p>
<p>Будзем жыць, і жыць хацеці,</p>
<p>І пець весела, мой браце.</p>
<p> </p>
<h3><a id="chapter11"></a>XII</h3>
<p>Гэтак правіў у карчомцы</p>
<p>Раз убогі, Куксай званы,</p>
<p>Мала меў чаго ў хатомцы</p>
<p>І быў так не зусім п'яны.</p>
<p> </p>
<p>Яго слухалі цікава,</p>
<p>Праўды шмат ад яго чулі.</p>
<p>Кожны бачыў, як крывава</p>
<p>Можа доля справіць гулі.</p>
<p> </p>
<p>З дзесяць год таму на дровы</p>
<p>Ехаў неяк я зімою,</p>
<p>Мала грэў і кажух новы,</p>
<p>Трос, як лістам, сівер мною.</p>
<p> </p>
<p>Еду... Дзе крыж ля дарогі,</p>
<p>Штось відаць, як хто лёг спаці,</p>
<p>Глянуў... Мёртвы Кукса ўбогі...</p>
<p>Так жыццё ён скончыў, браце.</p>
<p> </p>
<p>1907</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>