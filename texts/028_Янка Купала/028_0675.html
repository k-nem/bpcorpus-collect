<div class="container">
<div class="book-utils">
<div id="qrcode"></div>
<a href="/Janka_Kupala/Sviatocnyja_viersy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1937 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Святочныя вершы -->
<h2><a href="http://knihi.com/Janka_Kupala/">Янка Купала</a></h2>
<h2>Святочныя вершы</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">ІІ</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І</h3>
<p>Не пра быўшае кайданнае</p>
<p>Гэту песню я складаю,</p>
<p>А пра з’яву нечаканую,</p>
<p>Што сягоння шчасна маем.</p>
<p> </p>
<p>Не пра турмы, здзекі царскія,</p>
<p>Мукі люду і народаў,</p>
<p>А пра волю пралетарскую,</p>
<p>Залатыя нашы годы.</p>
<p> </p>
<p>Не пра цемру беспрасветную,</p>
<p>Што людзям сляпіла вочы,</p>
<p>А пра яснасць зорнацветную,</p>
<p>Што развеяла нам ночы.</p>
<p> </p>
<p>Не пра беднасць беспрытульную,</p>
<p>Гора вечнае, жабрацтва,</p>
<p>А пра наша ўсеагульнае</p>
<p>Неабсяжнае багацтва.</p>
<p> </p>
<p>Не пра ненавісць, што годамі</p>
<p>Нас давіла цяжкім грузам,</p>
<p>А пра дружбу між народамі</p>
<p>Ўсяго нашага Саюза.</p>
<p> </p>
<p>Не пра сны з цяжкімі зморамі,</p>
<p>Што цягнулі нас у нерат,</p>
<p>А пра сталінскі пад зорамі</p>
<p>Сонечны паход наперад.</p>
<p> </p>
<p>Не пра быўшае кайданнае</p>
<p>Гэту песню я складаю,</p>
<p>А пра з’яву нечаканую,</p>
<p>Што сягоння шчасна маем.</p>
<p> </p>
<p> </p>
<h3><a id="chapter2"></a>ІІ</h3>
<p>Ідзе гоман урачыста,</p>
<p>Ідзе з хаты ў хату,</p>
<p>Ідзе з песняй агнявістай</p>
<p>Аб вялікім святу.</p>
<p> </p>
<p>Дваццаць год святкуем сёння</p>
<p>Магутных праяваў,</p>
<p>Край Савецкі ўвесь гамоніць</p>
<p>Бальшавіцкай славай.</p>
<p> </p>
<p>Ідзе гоман расспяваны</p>
<p>Далёка ў прасторы,</p>
<p>Дзе льдзяныя акіяны,</p>
<p>Дзе цёплыя моры.</p>
<p> </p>
<p>Мы святочна сходы клічам —</p>
<p>Вольныя, ў бясстрашшы —</p>
<p>Канстытуцыю ўзвялічым</p>
<p>Сталінскую нашу.</p>
<p> </p>
<p>Ідзе гоман пушчай, борам,</p>
<p>Ідзе лугам, полем,</p>
<p>Развіталіся мы з горам,</p>
<p>З нядоляй, з няволяй.</p>
<p> </p>
<p>Мы ўраджай збіраці сталі</p>
<p>Буйны, небывалы,</p>
<p>Што нам Ленін, што нам Сталін</p>
<p>Засеялі дбала.</p>
<p> </p>
<p>Ідзе гоман а крылаты,</p>
<p>Ідзе, не сціхае,</p>
<p>На вялікае на свята</p>
<p>Народы склікае.</p>
<p> </p>
<p>Так збыліся ў год—нямнога —</p>
<p>Леніна заветы.</p>
<p>З новым шчасцем, з перамогай,</p>
<p>Народзе Саветаў!</p>
<p> </p>
<p>1937</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>