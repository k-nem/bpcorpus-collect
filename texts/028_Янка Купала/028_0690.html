<div class="container">
<div class="book-utils">
<div id="qrcode"></div>
<a href="/Janka_Kupala/Sonca_sviacila_nam_adnalkova.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сонца свяціла нам адналькова... -->
<h2><a href="http://knihi.com/Janka_Kupala/">Янка Купала</a></h2>
<h2>Сонца свяціла нам адналькова...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сонца свяціла нам адналькова</p>
<p>Гэтак нядаўна — ўчора, заўчора,—</p>
<p>Толькі ж была нам радасць асновай</p>
<p>Вам ткаць прыйшлося слёзы і гора.</p>
<p> </p>
<p>Нашы палеткі буйным абшарам</p>
<p>Нас гадавалі хлебам пшанічным,</p>
<p>Вашы палоскі голым папарам</p>
<p>Голад дарылі вам безгранічны.</p>
<p> </p>
<p>Сталінец-трактар нам без прынукаў</p>
<p>Поле араў і сеяў зярняты,</p>
<p>Вы над сахою гнуліся крукам</p>
<p>І пракліналі свой лёс пракляты.</p>
<p> </p>
<p>Мы сабе самі збожжа збіралі</p>
<p>І частавалі мёдам суседзяў.</p>
<p>Вас бізуном паны частавалі,</p>
<p>Ад бед схавацца вам было недзе.</p>
<p> </p>
<p>Зноў адналькова свеціць нам сонца,</p>
<p>Толькі ў вас з намі межаў не будзе,</p>
<p>Жыці шчаслівай доляй бясконца</p>
<p>Будзеце з намі, з Захаду людзі.</p>
<p> </p>
<p>1939</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>