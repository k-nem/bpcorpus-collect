<div class="container">
<div class="book-utils">
<div id="qrcode"></div>
<a href="/Janka_Kupala/Nasamu_deputatu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1937 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Нашаму дэпутату -->
<h2><a href="http://knihi.com/Janka_Kupala/">Янка Купала</a></h2>
<h2>Нашаму дэпутату</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І песні, і музыка, й людзі гамоняць</p>
<p>Ад фабрык да фабрык, ад хат і да хат.</p>
<p>Народ беларускі шчаслівы сягоння —</p>
<p>Клімент Варашылаў яго дэпутат!</p>
<p> </p>
<p>Народ усім сэрцам, як роднага брата,</p>
<p>Шануе і любіць яго па-над свет.</p>
<p>І сэрца аддасць за свайго дэпутата,</p>
<p>Пасла-дэлегата ў Вярхоўны Савет.</p>
<p> </p>
<p>У нашым Савецкім Саюзе не мала</p>
<p>Хто нам пазайздросціць, вось так, з дабраты,</p>
<p>Дык ведайце: маршал даўно ўжо і стала</p>
<p>Любіў Беларусь нашу й любіць, браты!</p>
<p> </p>
<p>Калі ён, бывала, да нас на манеўры</p>
<p>Прыедзе агледзець капцы, рубяжы,—</p>
<p>О, колькі той радасці, колькі той веры,</p>
<p>Што вораг не пройдзе ўжо нашай мяжы!</p>
<p> </p>
<p>Паважна старыя вітаюць наркома,</p>
<p>Падносяць хлеб-соль, караваі і мёд.</p>
<p>І кветкі-вяночкі дзяўчаты, вядома,</p>
<p>Падносяць яму на шчаслівы прыход.</p>
<p> </p>
<p>Наш слесар луганскі, Нарком абароны,</p>
<p>Засядзе ў Вярхоўным Савеце ад нас.</p>
<p>Краса нашай Арміі слаўнай Чырвонай,</p>
<p>Мы пойдзем з табою ў паходы не раз!</p>
<p> </p>
<p>Бо час як надыдзе і гром бітвы ўдара,</p>
<p>І трубы затрубяць, паклічуць у бой</p>
<p>Супроць банд фашысцкіх, пагромаў, пажараў</p>
<p>Народ беларускі паўстане з табой.</p>
<p> </p>
<p>І песні, і музыка, й людзі гамоняць</p>
<p>Ад фабрык да фабрык, ад хат і да хат.</p>
<p>Народ беларускі шчаслівы сягоння:</p>
<p>Клімент Варашылаў яго дэпутат!</p>
<p> </p>
<p>А сонейка будзе усходзіць, заходзіць,</p>
<p>Плысці будуць рэчкі, шумець будзе бор.</p>
<p>Жыць будзе ў свабодным шчаслівым народзе</p>
<p>Імя палкаводца ад зорак да зор.</p>
<p> </p>
<p>1937</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>