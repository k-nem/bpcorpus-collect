<div class="container">
<div class="book-utils">
<div id="qrcode"></div>
<a href="/Janka_Kupala/Mala_ich_paviesic.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1937 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мала іх павесіць... -->
<!-- HEADER_FIELD Title2: Да працэса над бандай трацкістаў-дыверсантаў -->
<h2><a href="http://knihi.com/Janka_Kupala/">Янка Купала</a></h2>
<h2>Мала іх павесіць...</h2>
<h2 class="title2">Да працэса над бандай трацкістаў-дыверсантаў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мала іх павесіць</p>
<p>На сухой асіне,</p>
<p>Бо нават асіна</p>
<p>Ад сябе адкіне.</p>
<p> </p>
<p>Дзерава адкіне,</p>
<p>Дзерава сухое</p>
<p>Сябе не спаганіць</p>
<p>Поскуддзю такою.</p>
<p> </p>
<p>Прадавалі немцу,</p>
<p>Немцу ды японцу</p>
<p>Нашую радзіму,</p>
<p>Долі нашай сонца.</p>
<p> </p>
<p>Пятакоў і Радэк,</p>
<p>Троцкі — ўся арава —</p>
<p>Хлёбалі, зладзюгі,</p>
<p>З адной міскі страву.</p>
<p> </p>
<p>Страву, што ім Гітлер</p>
<p>Варыў смачна, ласа,</p>
<p>Страву, што мікада</p>
<p>Запраўляў закрасай.</p>
<p> </p>
<p>Гандляры айчынай</p>
<p>Па чужым заказу...</p>
<p>Вынішчыць дашчэнту</p>
<p>Гэтую заразу!</p>
<p> </p>
<p>*</p>
<p>Ураздроб, агулам</p>
<p>Намі гандлявалі —</p>
<p>Па цане даступнай,</p>
<p>Па цане крывавай.</p>
<p> </p>
<p>Дынаміт і порах</p>
<p>Запускалі ў дзела,—</p>
<p>На шматкі хай рвецца</p>
<p>Народнае цела!</p>
<p> </p>
<p>Плача горка ўдоўка,</p>
<p>Плача горка маці</p>
<p>Па забітым мужу,</p>
<p>Спаленым дзіцяці.</p>
<p> </p>
<p>Спіце вы, нявінна</p>
<p>Згінуўшы, афяры!</p>
<p>Пакараем катаў</p>
<p>Самай лютай карай!</p>
<p> </p>
<p>*</p>
<p>Пятакоў і Троцкі,</p>
<p>Муралаў і Радэк</p>
<p>Пакінуць хацелі</p>
<p>Царскі нам парадак.</p>
<p> </p>
<p>Не вам, інтэрвенты,</p>
<p>Шпегі, дыверсанты,</p>
<p>На прыстані нашы</p>
<p>Выпускаць дэсанты.</p>
<p> </p>
<p>Не вам край савецкі</p>
<p>Знішчыць, крывапіўцы...</p>
<p>У нашых чэкістаў</p>
<p>Зоркія зраніцы!</p>
<p> </p>
<p>*</p>
<p>Шастоў, Ліўшыц, Радэк,</p>
<p>Пятакоў, Муралаў,—</p>
<p>Растаптаць, як гнідаў,</p>
<p>Вас, звяр’ё, замала!</p>
<p> </p>
<p>Нахай жа ў зямлі вам</p>
<p>Не будзе спагады</p>
<p>За ваша зладзейства,</p>
<p>За вашыя здрады.</p>
<p> </p>
<p>Хай калом магіла</p>
<p>Для вас, злыдні, будзе,</p>
<p>Каб гэтай магілы</p>
<p>Цураліся людзі!</p>
<p> </p>
<p>Каб гукалі совы</p>
<p>Па-над вамі, псамі,</p>
<p>Косці расцягалі</p>
<p>Груганы з ваўкамі!</p>
<p> </p>
<p>*</p>
<p>Чуй, народ савецкі,</p>
<p>Чуй, мая радзіма!</p>
<p>Сваёй долі, волі,</p>
<p>Чуй, не аддадзім мы!</p>
<p> </p>
<p>Будзеш векі жыці,</p>
<p>Зямелька Саветаў,</p>
<p>На радасць, на шчасце</p>
<p>Працоўнаму свету.</p>
<p> </p>
<p>Ворагаў зніштожыш,</p>
<p>Хатніх і замежных,</p>
<p>Сонцам апранешся,</p>
<p>Як табе належна.</p>
<p> </p>
<p>Мы ідзем наперад</p>
<p>Пераможна, ў сонцы...</p>
<p>Глядзіць яно ярка</p>
<p>Ў нашыя аконцы.</p>
<p> </p>
<p>Засяваць мы самі</p>
<p>Будзем нашы нівы,</p>
<p>Збіраць самі будзем</p>
<p>Ураджай шчаслівы.</p>
<p> </p>
<p>Хай пад сонцам знаюць</p>
<p>Чым мы сёння сталі...</p>
<p>Мы падставім грудзі</p>
<p>За цябе, наш Сталін!</p>
<p> </p>
<p>1937</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>