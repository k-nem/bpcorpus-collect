<div class="container">
<div class="book-utils">
<div id="qrcode"></div>
<a href="/Janka_Kupala/Na_vybary_vyjsli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1938 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На выбары выйшлі... -->
<h2><a href="http://knihi.com/Janka_Kupala/">Янка Купала</a></h2>
<h2>На выбары выйшлі...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вялікая сталася ў свеце прыгода</p>
<p>Пад сталінскім сцягам удалым:</p>
<p>Заззяла ўрачыста свята народаў,</p>
<p>Якога ў вяках не бывала.</p>
<p> </p>
<p>Ад песень ад гулкіх плывуць адгалоскі</p>
<p>Па шумных дубровах і нівах,</p>
<p>Да сонца выходзяць шчаслівыя вёскі,</p>
<p>Наперадзе — горад шчаслівы.</p>
<p> </p>
<p>Народ беларускі, таптаны вякамі,</p>
<p>Навекі пабратаўся з шчасцем,</p>
<p>Радзіму-краіну ўпрыгожыў садамі</p>
<p>Варожыя знішчыў напасці.</p>
<p> </p>
<p>На выбары выйшлі. Пшаніца і жыта</p>
<p>Калышуць свой колас у колас.</p>
<p>І кожнаму хочацца яўна і скрыта</p>
<p>Аддаць свой за Сталіна голас.</p>
<p> </p>
<p>Партрэт Варашылава ўбралі дзяўчаты</p>
<p>Ў чырвоныя кветкі-вяснянкі.</p>
<p>Свабодныя людзі! Вялікае свята!</p>
<p>Як хочацца жыць безустанку!</p>
<p> </p>
<p>1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>