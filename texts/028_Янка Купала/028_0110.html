<div class="container">
<div class="book-utils">
<div id="qrcode"></div>
<a href="/Janka_Kupala/Apiekunam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1909 -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Апекунам -->
<h2><a href="http://knihi.com/Janka_Kupala/">Янка Купала</a></h2>
<h2>Апекунам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І трудна ж, трудна, знаць, прыйшлося</p>
<p>Шмялям струхлеўшага дупля,</p>
<p>Як наша слова праняслося,</p>
<p>Як наша дрогнула зямля!</p>
<p> </p>
<p>Загаманілі, зашыпелі</p>
<p>Вось так, па-своему «вовсю».</p>
<p>Яшчэ паказ — пазнаць на дзеле</p>
<p>Ваўка, і ліса, і змяю.</p>
<p> </p>
<p>Няварта гэтак распінацца,</p>
<p>Мае шмялькі, ў чужым вуллі.</p>
<p>Зацесна вам у нашай хатцы —</p>
<p>Гайда! туды, адкуль прыйшлі!</p>
<p> </p>
<p>Што вы прынеслі? Што?.. Загляньце</p>
<p>Да беларуса сумных хат...</p>
<p>З тых самых лык пляце ён лапці,</p>
<p>Якія плёў сто год назад.</p>
<p> </p>
<p>Вы песню хочаце спаганіць,</p>
<p>Якой адвечнасць не змагла,</p>
<p>І свой паступак затуманіць</p>
<p>Брахнёй — з дабра, а не са зла!..</p>
<p> </p>
<p>Мы верым, што жывога слова</p>
<p>Не пойме цёмны ваш хаўрус,</p>
<p>Але у дружбы вашай сковы</p>
<p>Ўжо не паверыць беларус.</p>
<p> </p>
<p>Як трутні, ласыя на соты,</p>
<p>Вы к нам прыйшлі ў гадзіну бед;</p>
<p>Чуць толькі сталі да работы,</p>
<p>А груганам гатоў абед.</p>
<p> </p>
<p>Цямніц і вісельняў асновы,</p>
<p>Слугі нагайкі і штыха,</p>
<p>Сумленне, край прадаць гатовы</p>
<p>За бліск нагруднага значка.</p>
<p> </p>
<p>І з думкай носячысь шалёнай,</p>
<p>Вы! вы! жадаеце з людзей,</p>
<p>Каб вам паверылі мільёны,</p>
<p>Каб вам карысны стогн гудзеў.</p>
<p> </p>
<p>Не вам, не вам! гасіць паходні,</p>
<p>Што распаліў жывы народ!</p>
<p>І праўда возьме верх нязводне:</p>
<p>Такі ўжо сонца вечны ход.</p>
<p> </p>
<p>1909</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>