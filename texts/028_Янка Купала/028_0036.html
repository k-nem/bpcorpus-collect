<div class="container">
<div class="book-utils">
<div id="qrcode"></div>
<a href="/Janka_Kupala/Pakincie_dumac_ab_slaunym_minulym.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1906 -->
<!-- HEADER_FIELD FirstPublicationYear: 1990 -->
<!-- HEADER_FIELD SectionAuthor: Санэты -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Пакіньце думаць аб слаўным мінулым...» -->
<!-- HEADER_FIELD Translation: Уладзімір Мархель -->
<h2><a href="http://knihi.com/Janka_Kupala/">Янка Купала</a></h2>
<h2>«Пакіньце думаць аб слаўным мінулым...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пакіньце думаць аб слаўным мінулым,</p>
<p>Сваёю думкай яго не ўскрасіце;</p>
<p>І хоць аддаць паспрабуеце жыцце -</p>
<p>Мінуласць знікла для вас, прамільгнула.</p>
<p> </p>
<p>І прышласць вашая ў мгле патанула,</p>
<p>Не свеціць шчасцем на дальнім блакіце;</p>
<p>Сумненне скоўвае, што ні чыніце,</p>
<p>І ў сэрцы нішчыць надзею знячула.</p>
<p> </p>
<p>Адкіньце ж познія жалі і мрою,</p>
<p>Хоць сэрца ные, не мае патолі,</p>
<p>Любіце прышласці яснасць душою,</p>
<p> </p>
<p>Паддайцеся шчыра лёсаў сваволі,</p>
<p>Сцяліце працаю ціхай сваёю</p>
<p>Шляхі да прышлай праменістай долі.</p>
<p> </p>
<p><i>1906</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Uladzimir_Marchiel/">Уладзімір Мархель</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>