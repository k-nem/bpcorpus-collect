<div class="container">
<div class="book-utils">
<div id="qrcode"></div>
<a href="/Janka_Kupala/Byu_heta_son.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1915 -->
<!-- HEADER_FIELD FirstPublicationYear: 1915; 1918-1926; 1928-1930; 1932-1933; 1935; 1963 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Быў гэта сон... -->
<h2><a href="http://knihi.com/Janka_Kupala/">Янка Купала</a></h2>
<h2>Быў гэта сон...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Быў гэта толькі сумны сон</p>
<p>Душы расплаканай маей,</p>
<p>Што сярод бледных будных дзён</p>
<p>Я свята меў, глядзеў святлей.</p>
<p> </p>
<p>Быў гэта толькі сумны сон,</p>
<p>Што у вачах яе скрозь смех</p>
<p>Чытаў святы сабе закон</p>
<p>Кахання шчырага і ўцех.</p>
<p> </p>
<p>Быў гэта толькі сумны сон,</p>
<p>Што вось інакшая яна</p>
<p>І пойме болю майго стогн,</p>
<p>Зірне ў душу маю да дна.</p>
<p> </p>
<p>Быў гэта толькі сумны сон,</p>
<p>Што развяду я з ёй бяду,</p>
<p>Што пад яе напеваў звон</p>
<p>Лягчэй к магіле дабрыду.</p>
<p> </p>
<p>Ўсё для мяне быў гэта сон;</p>
<p>Хтось іншы яву меў ў жыцці,—</p>
<p>Ён ёй і мне стварыў прыгон,</p>
<p>А сам сышоў, каб... не прыйсці!</p>
<p> </p>
<p>1915</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>