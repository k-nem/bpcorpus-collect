<div class="container">
<div class="book-utils">
<div id="qrcode"></div>
<a href="/Janka_Kupala/Prafiesaru_p_B_Epimach-Sypilu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1910 -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Прафесару п. Б. Эпімах-Шыпілу -->
<!-- HEADER_FIELD Title2: (З прычыны пажару ў яго маёнтку) -->
<h2><a href="http://knihi.com/Janka_Kupala/">Янка Купала</a></h2>
<h2>Прафесару п. Б. Эпімах-Шыпілу</h2>
<h2 class="title2">(З прычыны пажару ў яго маёнтку)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не смуціся, панок, што няшчасце прыйшло:</p>
<p>Як прыйшло, так і пойдзе ад Вас...</p>
<p>Што ж рабіць, калі гэтак пляцецца жыццё,</p>
<p>Несучы нам цярпенне падчас.</p>
<p>Хатку спаліць агонь, хмарка град прынясе —</p>
<p>Мы цярпім, пацярпім, зноў жывём;</p>
<p>Час, вялікі лекар, гоіць раны усе,—</p>
<p>Што жыло — заўтра робіцца сном.</p>
<p>Нешчасней ёсць ад нас людзі ў гэтым жыцці:</p>
<p>Ў іх ні поля, ні хатак няма,</p>
<p>Точуць вечна з бядой барацьбу ў беспуцці;</p>
<p>Так марнее душа не адна.</p>
<p>Ў Вас не тое: бяда ў знак не дасца ўжо Вам:</p>
<p>Вы — з навукай,— з ёй к шчасцю лягчэй...</p>
<p>Прытым — больш мае Бог, як раздаў нам, людзям;</p>
<p>Не забудзе Вас ласкай сваей.</p>
<p>Светлым зробіць, як сонца, ўсё Ваша жыццё,</p>
<p>Асалодзіць пацехай не раз.</p>
<p>Толькі кінь, панок, жаль, што няшчасце прыйшло...</p>
<p>Як прыйшло, так і сыдзе ад Вас.</p>
<p>1910</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>