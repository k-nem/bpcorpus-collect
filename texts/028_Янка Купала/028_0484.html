<div class="container">
<div class="book-utils">
<div id="qrcode"></div>
<a href="/Janka_Kupala/Na_smierc_tavarysa_Kirava.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1934 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На смерць таварыша Кірава -->
<h2><a href="http://knihi.com/Janka_Kupala/">Янка Купала</a></h2>
<h2>На смерць таварыша Кірава</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калісь... О, не... Зусім нядаўна было гэта...</p>
<p>І як сабраць тут думкі ў сумнай галаве!..</p>
<p>Малюнак дзіўны змешчан быў у газетах,</p>
<p>Малюнак, што ў жывых у памяці жыве.</p>
<p> </p>
<p>Плывуць па Беламорскаму каналу...</p>
<p>А лес шуміць... азёры ў хвалях па бакох...</p>
<p>Плывуць таварыш Кіраў і таварыш Сталін,</p>
<p>Прад імі даль Зямлі Савецкай і вякоў.</p>
<p> </p>
<p>А сёння... Сёння што?.. Ад рання і да рання,</p>
<p>Калышучы абняты жудасцю прастор,</p>
<p>Плыве з Масквы жалобнае пяянне,</p>
<p>Аж рэха далятае да Каўказскіх гор.</p>
<p> </p>
<p>...Не стала Кірава... Без часу смерць скасіла...</p>
<p>Герой загінуў ад варожай здрадніцкай рукі...</p>
<p>Таварышы! Зняць шапкі над жывой магілай!</p>
<p>Хаваюць, ведайце, бальшавіка бальшавікі.</p>
<p> </p>
<p>Іграйце гучна музыку геройскую, музыкі,</p>
<p>Каб слухаў і дрыжэў ад музыкі ўвесь свет!</p>
<p>Дзяўчына, кветкамі абсып курган вялікі,</p>
<p>А песню вечную злажы, пясняр-паэт.</p>
<p> </p>
<p>Гнеў пралетарскі мог і зможа сцерці</p>
<p>З зямлі ўсіх падкалодных яшчарыц, гадзюк,</p>
<p>І ворагам за смерць адплацім грознай смерцю,</p>
<p>Вышэй падымем сцяг, што выпаў з слаўных рук.</p>
<p> </p>
<p>1934</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>