<div class="container">
<div class="book-utils">
<div id="qrcode"></div>
<a href="/Janka_Kupala/Dzie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1911 -->
<!-- HEADER_FIELD FirstPublicationYear: 1911-1915; 1918-1920; 1922; 1929-1930; 1932; 1997 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзе?.. -->
<h2><a href="http://knihi.com/Janka_Kupala/">Янка Купала</a></h2>
<h2>Дзе?..</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дзе ты, хатка, дзе сялібка,</p>
<p>Родны мой куточак,</p>
<p>Што мне даў бы скаратаці</p>
<p>Рэшту дзён і ночак?</p>
<p> </p>
<p>Дзе загон зямелькі чорнай,</p>
<p>Дарагая ніва,</p>
<p>Што дала б мне нацяшацца</p>
<p>З залатога жніва?</p>
<p> </p>
<p>Дзе ты, конік мой, буланчык,</p>
<p>Хто цябе дзе спасціў,</p>
<p>Што павёз бы, што памчаў бы</p>
<p>Ў свет, за лес, па шчасце?..</p>
<p> </p>
<p>Дзе прыяцелі, дружочкі,</p>
<p>Родныя, чужыя,</p>
<p>Што мне б крыўдай не сушылі</p>
<p>Леты маладыя?</p>
<p> </p>
<p>Дзе ты, любая дзяўчынка,</p>
<p>Роўная цвяточку,</p>
<p>Што мне зачыніла б вочы</p>
<p>У апошню ночку?..</p>
<p> </p>
<p>Што было, што не — сплыло ўсё,</p>
<p>Як вадзіца ў мора,</p>
<p>Засталіся толькі думкі</p>
<p>На бяду, на гора.</p>
<p> </p>
<p>Засталіся толькі песні,</p>
<p>Ды што з імі будзе:</p>
<p>Доля смуткам аплятае,</p>
<p>Смехам бэсцяць людзі.</p>
<p>1911</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>