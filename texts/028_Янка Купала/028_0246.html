<div class="container">
<div class="book-utils">
<div id="qrcode"></div>
<a href="/Janka_Kupala/Dzien_Kanstytucyi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1937 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзень Канстытуцыі -->
<!-- HEADER_FIELD Title2: (5 снежня) -->
<h2><a href="http://knihi.com/Janka_Kupala/">Янка Купала</a></h2>
<h2>Дзень Канстытуцыі</h2>
<h2 class="title2">(5 снежня)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дзень Канстытуцыі сягоння,—</p>
<p>Вялікі дзень, святочны дзень!</p>
<p>Народ, што быў вякі ў прыгоне</p>
<p>І блукаў без пуцця, як цень,—</p>
<p>Ён вольны гаспадар сягоння.</p>
<p> </p>
<p>Смяюцца з сонцам побач людзі,</p>
<p>А сонца — госць штодзённы іх,</p>
<p>Бо што было, ўжо больш не будзе,—</p>
<p>Ні марных сноў, ні бед ліхіх...</p>
<p>Шчаслівыя вы, нашы людзі!</p>
<p> </p>
<p>Ідзе па белым свеце слава,</p>
<p>Шуміць разбуджаны прастор.</p>
<p>І над Савецкаю Дзяржавай</p>
<p>Святлей яснее чырвань зор.</p>
<p>Каб больш расла йшчэ наша слава!</p>
<p> </p>
<p>Ідзе жыццё чароўнай казкай,</p>
<p>Душу абвіў цудоўны чар.</p>
<p>На свет глядзяць з вясёлай ласкай</p>
<p>Дзяўчына, хлопец, мал і стар,</p>
<p>Бо стала явай, праўдай казка.</p>
<p> </p>
<p>Іграй, музыка, гулка, громка!</p>
<p>Дзяўчына, песні нам спявай!</p>
<p>Не пойдзе жабраваць з катомкай,</p>
<p>Як некалі, наш родны край.</p>
<p>Спявайце ж, грайце гулка, громка!</p>
<p> </p>
<p>Так мудры Ленін, мудры Сталін</p>
<p>Прыдбалі долю для людзей,</p>
<p>Адкрылі сонечныя далі,—</p>
<p>Адно да дна піць шчасце ўмей,</p>
<p>Як вуча Ленін, вуча Сталін.</p>
<p> </p>
<p>Дзень Канстытуцыі сягоння,—</p>
<p>Вялікі дзень, святочны дзень.</p>
<p>Народ, што быў вякі ў прыгоне</p>
<p>І блукаў без пуцця, як цень,—</p>
<p>Ён вольны гаспадар сягоння.</p>
<p> </p>
<p>1937</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>