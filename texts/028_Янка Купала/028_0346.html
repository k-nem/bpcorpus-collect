<div class="container">
<div class="book-utils">
<div id="qrcode"></div>
<a href="/Janka_Kupala/Zasviacila_jasna_zorka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Засвяціла ясна зорка... -->
<h2><a href="http://knihi.com/Janka_Kupala/">Янка Купала</a></h2>
<h2>Засвяціла ясна зорка...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Засвяціла ясна зорка</p>
<p>Добраю навінай</p>
<p>Над Заходняй Беларусяй</p>
<p>І над Украінай.</p>
<p> </p>
<p>Пад царамі, пад панамі</p>
<p>Мучыліся людзі,—</p>
<p>У нядолі, у няволі</p>
<p>Чахлі, сохлі грудзі.</p>
<p> </p>
<p>Песні сонцам не яснелі</p>
<p>Ў вясну, ў прадвесне,</p>
<p>Ночка цёмная шумела</p>
<p>Ў паднявольных песнях.</p>
<p> </p>
<p>Сталін-бацька знаў аб гэтым,</p>
<p>Ды чакаў здарэння,</p>
<p>Каб сваім братам панесці</p>
<p>Радасць вызвалення.</p>
<p> </p>
<p>І пабачыў ён, магутны,</p>
<p>Сваім вокам ясным,</p>
<p>Што надходзіць час расплаты</p>
<p>За людзей няшчасных.</p>
<p> </p>
<p>Варашылаву і кажа,</p>
<p>Што з Луганска родам:</p>
<p>— Час нам, браце, вызваляці</p>
<p>З-пад ярма народы!</p>
<p> </p>
<p>Пасылай байцоў адважных,</p>
<p>Стрэльбы, кулямёты,</p>
<p>Танкі, трактары, гарматы,</p>
<p>Птахі-самалёты!</p>
<p> </p>
<p>І пайшло ў паходы войска</p>
<p>Полем, лугам, борам,</p>
<p>А байцоў, як зор на небе,</p>
<p>Як пясчын у моры!</p>
<p> </p>
<p>Ніхто гэтакіх паходаў</p>
<p>Не чуў і не бачыў,—</p>
<p>Гэта ў казках знойдзеш толькі,</p>
<p>Або ў снах дзіцячых.</p>
<p> </p>
<p>Ідзе армія ўдалая,</p>
<p>Не знае трывогі,</p>
<p>Пасыпаюць буйна людзі</p>
<p>Кветкамі дарогі.</p>
<p> </p>
<p>Спатыкаюць і вітаюць</p>
<p>Песняй, хлебам-соляй.</p>
<p>Люд рабочы, люд сялянскі</p>
<p>Не засне ўжо болей.</p>
<p> </p>
<p>Ён ідзе ўжо ў сям’ю нашу,</p>
<p>Наш народ свабодны,</p>
<p>Да рэспублікаў савецкіх</p>
<p>Як да сваіх родных.</p>
<p> </p>
<p>Негаданай доляй, воляй</p>
<p>У яго аконца</p>
<p>Глядзець будзе век да веку</p>
<p>Сталінскае сонца.</p>
<p> </p>
<p>Засвяціла ясна зорка</p>
<p>Добраю навінай</p>
<p>Над Заходняй Беларусяй</p>
<p>І над Украінай.</p>
<p> </p>
<p>1939</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>