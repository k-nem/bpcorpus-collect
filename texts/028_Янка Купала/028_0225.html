<div class="container">
<div class="book-utils">
<div id="qrcode"></div>
<a href="/Janka_Kupala/Darohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1935 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дарогі -->
<h2><a href="http://knihi.com/Janka_Kupala/">Янка Купала</a></h2>
<h2>Дарогі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дарогі вы шасейныя,</p>
<p>Шчаслівыя дарогі,</p>
<p>Істужкамі паслаліся</p>
<p>На нашыя разлогі.</p>
<p> </p>
<p>Праз поле ураджайнае,</p>
<p>Тарфяныя балоты,</p>
<p>Праз пушчы векавечныя</p>
<p>Ляглі вы пазалотай.</p>
<p> </p>
<p>Ніколі вы не дрэмлеце,</p>
<p>Ад ранка і да ранка</p>
<p>Па вас машына коціцца</p>
<p>І конная фурманка.</p>
<p> </p>
<p>І пешаходам весела —</p>
<p>Малодшы ён ці старшы,</p>
<p>Байцы Чырвонай Арміі</p>
<p>Ідуць паходным маршам.</p>
<p> </p>
<p>Грузавікі з таварамі</p>
<p>Бягуць ва ўсе староны,</p>
<p>З лістамі віншавальнымі</p>
<p>Шнуруюць паштальёны.</p>
<p> </p>
<p>Злучылі з гулкім горадам</p>
<p>Спакойныя разлогі,</p>
<p>Дарогі вы шасейныя,</p>
<p>Шчаслівыя дарогі.</p>
<p> </p>
<p>З бяспуцця непраходнага,</p>
<p>З калдобін-катлавінаў</p>
<p>Ты выйшла, ардэнаносная,</p>
<p>На роўны шлях, краіна.</p>
<p> </p>
<p>1935</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>