<div class="container">
<div class="book-utils">
<div id="qrcode"></div>
<a href="/Janka_Kupala/Cyrvonaj_Armii_pachody.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1938 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Чырвонай Арміі паходы -->
<h2><a href="http://knihi.com/Janka_Kupala/">Янка Купала</a></h2>
<h2>Чырвонай Арміі паходы</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">ІІ</a><br/>
<a href="#chapter3">ІІІ</a><br/>
<a href="#chapter4">IV</a><br/>
<a href="#chapter5">V</a><br/>
<a href="#chapter6">VI</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І</h3>
<p>Ты паслухай, наш маршал,</p>
<p>Аб мінулых нягодах,</p>
<p>Аб раз’юшаных маршах,</p>
<p>Аб крывавых паходах.</p>
<p> </p>
<p>Жудка стане на сэрцы,</p>
<p>Калі ўспомніш сягоння,</p>
<p>Як цары-самадзержцы</p>
<p>Людзей гналі на бойню.</p>
<p> </p>
<p>Як Вільгельма салдаты</p>
<p>І панят легіёны</p>
<p>Руйнавалі нам хаты,</p>
<p>Спусташалі загоны.</p>
<p> </p>
<p>Наш народ катавалі —</p>
<p>Вешалі, калолі.</p>
<p>Ой, каб гэтай навале</p>
<p>Не паўстаці ніколі.</p>
<p> </p>
<p>Заглушаў посвіст куляў</p>
<p>Салавейкаву славу.</p>
<p>Кукавала зязюля,</p>
<p>Не к дабру кукавала.</p>
<p> </p>
<p>Пакідаў гняздо бусел,</p>
<p>Свае пожні і сосны,</p>
<p>Паляцеў, не вярнуўся</p>
<p>Ў тыя чорныя вёсны.</p>
<p> </p>
<p>Так было нам нялёгка,</p>
<p>Дарагі Варашылаў,</p>
<p>У той час недалёкі —</p>
<p>Час крыжоў і магілаў.</p>
<p> </p>
<p>Беларусь пад панамі,</p>
<p>Пад жандарам і царам</p>
<p>Палівала слязамі</p>
<p>І крывёю папары.</p>
<p> </p>
<h3><a id="chapter2"></a>ІІ</h3>
<p>Ой, гула завіруха</p>
<p>Гулам-шумам,</p>
<p>Ты падумай, брат, толькі,</p>
<p>Ты падумай.</p>
<p> </p>
<p>Гэткае ты не знойдзеш</p>
<p>Век часіны</p>
<p>Ні ў тых казках-баладах,</p>
<p>Ні ў былінах.</p>
<p> </p>
<p>Кроў, брат, наша лілася,</p>
<p>Мглою вісла</p>
<p>Над Амурам далёкім</p>
<p>І над Віслай.</p>
<p> </p>
<p>След губляла кроў наша</p>
<p>Ў моры Чорным,</p>
<p>Ў Белым моры губляла</p>
<p>Непакорна.</p>
<p> </p>
<p>Адусюль налягалі</p>
<p>Скарпіякі,</p>
<p>І смакталі кроў нашу,</p>
<p>Як вужакі.</p>
<p> </p>
<p>Генералаў і князяў,</p>
<p>Як той гразі,</p>
<p>І паноў і панятаў,</p>
<p>Як шчанятаў...</p>
<p> </p>
<p>І, здавалася, згасла</p>
<p>Ў небе сонца,</p>
<p>Англічане, германцы</p>
<p>Ды японцы.</p>
<p> </p>
<p>І мячамі Пілсудскі</p>
<p>То ж ляскоча,—</p>
<p>Ён ад мора да мора</p>
<p>Польшчы хоча.</p>
<p> </p>
<p>Не было канца-меры</p>
<p>Ліхам, бедам,</p>
<p>Кастыляў, як здань тая,</p>
<p>Голад следам.</p>
<p> </p>
<p>Ой, гула завіруха</p>
<p>Грозным шумам,</p>
<p>Ты падумай, брат, толькі,</p>
<p>Ты падумай.</p>
<p> </p>
<h3><a id="chapter3"></a>ІІІ</h3>
<p>Загудзелі гулка трубы,</p>
<p>Паўсталі народы,</p>
<p>Пайшлі Арміі Чырвонай</p>
<p>Слаўныя паходы.</p>
<p> </p>
<p>Біла наша войска злыдняў</p>
<p>Днём і ноччу ўдала —</p>
<p>Акупантаў, інтэрвентаў,</p>
<p>Князяў, генералаў.</p>
<p> </p>
<p>І ўцякалі, дзе папала,</p>
<p>Са страхам вялікім,</p>
<p>Скарападскі і Пятлюра,</p>
<p>Калчак і Дзянікін.</p>
<p> </p>
<p>І паны ўцякалі жвава</p>
<p>Да сваёй Варшавы,</p>
<p>Збаляваўшы ў Беларусі</p>
<p>Свой банкет крывавы.</p>
<p> </p>
<p>Ідзе армія з паходу</p>
<p>Пад сцягам чырвоным,</p>
<p>Шляхі сонца асвятляе,</p>
<p>Кветкі б’юць паклоны.</p>
<p> </p>
<p>Ідзе войска, сцягі ўюцца,</p>
<p>Кроў бурліцца ў жылах,</p>
<p>А паперадзе ўсіх едзе</p>
<p>Сам Клім Варашылаў.</p>
<p> </p>
<h3><a id="chapter4"></a>IV</h3>
<p>Як ішлі ў паходы</p>
<p>Нашыя ваякі,</p>
<p>Сум стаяў у полі,</p>
<p>Бор зялёны плакаў.</p>
<p> </p>
<p>Кроў лілася рэчкай</p>
<p>Арміі Чырвонай,</p>
<p>Па дарогах-сцежках,</p>
<p>Па глухіх загонах.</p>
<p> </p>
<p>Пелі кулямёты,</p>
<p>І гарматы пелі.</p>
<p>Не адзін ваяка</p>
<p>Ў вечнай спіць пасцелі.</p>
<p> </p>
<p>*</p>
<p>Як змаглі ваякі</p>
<p>Ворагаў праклятых,</p>
<p>Пасыпалі кветкі</p>
<p>Дзеці і дзяўчаты.</p>
<p> </p>
<p>Пасыпалі кветкі,</p>
<p>Дзе ішлі малойцы,</p>
<p>А на ясным небе</p>
<p>Цешылася сонца.</p>
<p> </p>
<p>Сам таварыш Ленін</p>
<p>Спатыкаў ваякаў</p>
<p>Бальшавіцкім словам,</p>
<p>Казаў войску — дзякуй!</p>
<p> </p>
<h3><a id="chapter5"></a>V</h3>
<p>Прагрымела слава</p>
<p>Блізка і далёка —</p>
<p>Ад муроў Варшавы</p>
<p>Да Ўладзівастока.</p>
<p> </p>
<p>Слава прагрымела,</p>
<p>Жыве далей слава</p>
<p>Нашай долі, волі</p>
<p>Ў сонечных праявах.</p>
<p> </p>
<p>Абымае сонца</p>
<p>Маладыя ўсходы,</p>
<p>Не марнуюць люду</p>
<p>Буры, непагоды.</p>
<p> </p>
<p>Пад кнутом не гнёмся</p>
<p>Змалку да магілы,</p>
<p>Не дратуе поля</p>
<p>Варожая сіла.</p>
<p> </p>
<p>Капыты не топчуць,</p>
<p>Як тапталі здаўна,</p>
<p>Вясны ў кветках нашай,</p>
<p>Восені ўраджайнай.</p>
<p> </p>
<p>Пячом караваі</p>
<p>З пшанічнага цеста</p>
<p>І спяваем песні</p>
<p>Сталінскага зместу.</p>
<p> </p>
<h3><a id="chapter6"></a>VI</h3>
<p>Каваль быў луганскі,</p>
<p>А сталь ён каваў</p>
<p>І песні-вяснянкі</p>
<p>Пра волю спяваў.</p>
<p> </p>
<p>І слухалі песню</p>
<p>Загоны і бор,</p>
<p>Імчаў яе вецер,</p>
<p>Адносіў віхор.</p>
<p> </p>
<p>Іскрыліся ў горне</p>
<p>Агніста вуглі,</p>
<p>А іскры далёка</p>
<p>Ляцець не маглі.</p>
<p> </p>
<p>Біў молат магутна,</p>
<p>Як гора, як гнеў,—</p>
<p>Кавадла звінела</p>
<p>І молат звінеў.</p>
<p> </p>
<p>І кузня звінела,</p>
<p>Аж рэха йшло ў даль...</p>
<p>І выкаваў волю,</p>
<p>Як іскру, як сталь.</p>
<p> </p>
<p>1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>