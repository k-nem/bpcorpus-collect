<div class="container">
<div class="book-utils">
<div id="qrcode"></div>
<a href="/Janka_Kupala/Alesia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1935 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Алеся -->
<h2><a href="http://knihi.com/Janka_Kupala/">Янка Купала</a></h2>
<h2>Алеся</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Кукавала зязюля</p>
<p>У зялёным лесе,</p>
<p>Гадавала матуля</p>
<p>Дачушку Алесю.</p>
<p> </p>
<p>Гаманіў бор сасновы</p>
<p>Ўвечары і ранкі,</p>
<p>Над калыскай ліповай</p>
<p>Пела калыханкі.</p>
<p> </p>
<p>— Спі, засні, мая дзетка,</p>
<p>Птушкі ўжо заснулі,</p>
<p>Спі, засні, мая кветка,</p>
<p>Люлі, люлі, люлі.</p>
<p> </p>
<p>— Спі, не ведай трывогі,</p>
<p>Надыдзе часінка,—</p>
<p>На свае ўстанеш ногі,</p>
<p>Мая ты дзяўчынка.</p>
<p> </p>
<p>Будзеш кужаль ты прасці,</p>
<p>Будзеш ткаці кросны,</p>
<p>Выглядаў долі, шчасця</p>
<p>Ў маладыя вёсны.</p>
<p> </p>
<p>Кукавала зязюля</p>
<p>У зялёным лесе,</p>
<p>Не згадала матуля,</p>
<p>Што выйдзе з Алесі.</p>
<p> </p>
<p>Як набралася моцы</p>
<p>Матчына дачушка,</p>
<p>Паляцела да сонца</p>
<p>Пералётнай птушкай.</p>
<p> </p>
<p>Паляцела дзяўчына</p>
<p>Самалётам гонкім</p>
<p>Над шчаслівай краінай,</p>
<p>Над роднай старонкай.</p>
<p> </p>
<p>Адчыняе вароты</p>
<p>Нябесным маршрутам</p>
<p>Ці як ястраб з высотаў</p>
<p>Скача з парашутам.</p>
<p> </p>
<p>І да сонца праз хвілю,</p>
<p>А ўсё вышай, вышай!</p>
<p>Самалётавым крыллем</p>
<p>Воблакі калыша.</p>
<p> </p>
<p>Стара маці днём, ночкай</p>
<p>Марыць ля аконца:</p>
<p>Ужо к прасніцы дочка</p>
<p>Не зляціць з-пад сонца.</p>
<p> </p>
<p>Кукавала зязюля</p>
<p>У зялёным лесе,</p>
<p>Не згадала матуля,</p>
<p>Што выйдзе з Алесі.</p>
<p> </p>
<p>1935</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>