<div class="container">
<div class="book-utils">
<div id="qrcode"></div>
<a href="/Janka_Kupala/Pamroka_nad_polscaj_zavisla.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1938 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Памрока над польшчай завісла... -->
<h2><a href="http://knihi.com/Janka_Kupala/">Янка Купала</a></h2>
<h2>Памрока над польшчай завісла...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Памрока над Польшчай завісла,</p>
<p>Не спіцца ў палацах магнатам.</p>
<p>Крывава хвалюецца Вісла,</p>
<p>Бунтуе сялянства па хатах.</p>
<p> </p>
<p>Бастуе галодны рабочы,</p>
<p>Гудкі на заводах чуць дышуць.</p>
<p>Цягнік адзінокі сіроча</p>
<p>Вагоны пустыя калыша.</p>
<p> </p>
<p>Па вуліцах п'яных Варшавы</p>
<p>Снуюць прастытуткі і франты.</p>
<p>У думках аб рэзнях крывавых</p>
<p>Шабелькамі звоняць сяржанты.</p>
<p> </p>
<p>Бельведэр ахутаны змрокам,</p>
<p>Начніцы вядуць гаспадарку.</p>
<p>У паліцыі бродзяць пад бокам</p>
<p>Чырвоныя здані па парку.</p>
<p> </p>
<p>Скаголіць нядоля па сёлах,</p>
<p>Канае па местах галота.</p>
<p>Малебны ксяндзы па касцёлах</p>
<p>Спраўляюць за ўдовіны злоты.</p>
<p> </p>
<p>На згорбленых кракаўскіх вежах</p>
<p>Надгробны час звоняць куранты.</p>
<p>Да нашых узброеных межаў</p>
<p>Паўзуць, як вужы, дыверсанты.</p>
<p> </p>
<p>Зблякнее сцяг бела-чырвоны,</p>
<p>Апусціць арол белы крылле.</p>
<p>Груган пракрумчыць пахароны,</p>
<p>Завыюць ваўкі на магіле.</p>
<p> </p>
<p>Няпамяццю будзе пакрыты</p>
<p>Дух панскі, нікчэмны, абшарны,</p>
<p>І панская Рэч Паспаліта</p>
<p>Мінецца, як прывід кашмарны.</p>
<p> </p>
<p>1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>