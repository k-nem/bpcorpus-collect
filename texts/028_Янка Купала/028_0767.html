<div class="container">
<div class="book-utils">
<div id="qrcode"></div>
<a href="/Janka_Kupala/Chvalujucca_morskija_chvali.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1934 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Хвалююцца морскія хвалі... -->
<h2><a href="http://knihi.com/Janka_Kupala/">Янка Купала</a></h2>
<h2>Хвалююцца морскія хвалі...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хвалююцца морскія хвалі,</p>
<p>І воблакі вецер калыша,—</p>
<p>А мы плывём далей і далей,</p>
<p>А мы ляцім вышай і вышай.</p>
<p> </p>
<p>Наперад мы йдзём векапомна,</p>
<p>Як сонца на небе ў пагоду,</p>
<p>Будуем мартэны і домны,</p>
<p>Будуем гіганты-заводы.</p>
<p> </p>
<p>Будуем, няволі не знаем,</p>
<p>Цярэбім да шчасця дарогі,</p>
<p>Святкуем Кастрычнікі, Маі —</p>
<p>Свае да святла перамогі.</p>
<p> </p>
<p>Не ў страх нам пагрозаў замахі,</p>
<p>Не ў страх інтэрвенцкія шхуны,—</p>
<p>Ні стуль, дзе гадуюць манархаў,</p>
<p>Ні стуль, дзе бушуюць тайфуны.</p>
<p> </p>
<p>На ўсход, захад, поўнач і поўдзень</p>
<p>Плыве бальшавіцкая песня,</p>
<p>Плыве песня ў творчым паходзе —</p>
<p>Для светаў старых буравеснік.</p>
<p> </p>
<p>1934</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>