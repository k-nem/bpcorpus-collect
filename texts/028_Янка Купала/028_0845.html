<div class="container">
<div class="book-utils">
<div id="qrcode"></div>
<a href="/Janka_Kupala/Jak_cieni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1918] -->
<!-- HEADER_FIELD FirstPublicationYear: 1915; 1918-1926; 1928-1930; 1932-1933; 1935; 1963 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Як цені -->
<h2><a href="http://knihi.com/Janka_Kupala/">Янка Купала</a></h2>
<h2>Як цені</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ідуць народы з лета ў лета</p>
<p>К жыццю, к святлу з бяды, з жуды,</p>
<p>А мы, як цені з таго свету,</p>
<p>Ідзём, не знаючы куды.</p>
<p> </p>
<p>Ні нас свабода прыгалубе,</p>
<p>Ні доля весела зірне;</p>
<p>Паўзём і стогнем у загубе</p>
<p>З ярмом на шыі, ў вечным сне.</p>
<p> </p>
<p>Не на пацеху дзеці даны</p>
<p>Матулі, што іх сцеражэ,—</p>
<p>Усё адно сусед паганы</p>
<p>У плуг жалезны запражэ.</p>
<p> </p>
<p>Не на прыбытак сеем нівы</p>
<p>І паліваем потам іх,</p>
<p>Нахлынуць трутні пражарлівы,</p>
<p>І мы не ўбачым жніў сваіх.</p>
<p> </p>
<p>Пад непрагляднай марай ночы</p>
<p>Нам не дабачыць нашых крыўд.</p>
<p>На свет падняць баімся вочы,</p>
<p>Сабе сам кожны ўжо абрыд.</p>
<p> </p>
<p>Як мы жывём, чаго чакаем,—</p>
<p>Не знаем мы, не знае свет;</p>
<p>Не то ўжо мром, не то ўскрасаем,</p>
<p>Змагчы не ў сілах мук і бед.</p>
<p> </p>
<p>Зайграе шумам лес зялёны,</p>
<p>Аб хвойку хвойка затрашчыць,</p>
<p>І пойдзе шум той к небасклону,</p>
<p>А неба каменем маўчыць.</p>
<p> </p>
<p>Маўчым і мы і, як сляпыя,</p>
<p>Як цьмы, снуёмся з кута ў кут,</p>
<p>Адно віхор падчас завые</p>
<p>Ды змей прамкнецца там і тут.</p>
<p> </p>
<p>На курганах засвецяць росы —</p>
<p>Крывавы росы — сведкі мук...</p>
<p>А ў хатах спяць цапы і косы —</p>
<p>Усё чакаюць ёмкіх рук.</p>
<p> </p>
<p>[1918]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>