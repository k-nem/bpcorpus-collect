<div class="container">
<div class="book-utils">
<div id="qrcode"></div>
<a href="/Janka_Kupala/Pad_cyrvonaj_zorkaju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1932 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пад чырвонай зоркаю -->
<h2><a href="http://knihi.com/Janka_Kupala/">Янка Купала</a></h2>
<h2>Пад чырвонай зоркаю</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пад чырвонай зоркаю</p>
<p>Армія Чырвоная</p>
<p>Прайшла долы, горы</p>
<p>І лясы зялёныя,</p>
<p> </p>
<p>Калі крывапіўцы —</p>
<p>Генералы царскія —</p>
<p>Аднавіць хацелі</p>
<p>Парадкі жандарскія.</p>
<p> </p>
<p>*</p>
<p>Пад чырвонай зоркаю</p>
<p>Ад рукі зладзейскае</p>
<p>Кроў лілася светлая</p>
<p>Чырвонаармейская.</p>
<p> </p>
<p>Гуляла, шалела</p>
<p>Подла інтэрвенцыя,</p>
<p>Француз, англічанін</p>
<p>Путы ўскласці меціўся.</p>
<p> </p>
<p>*</p>
<p>Пад чырвонай зоркаю</p>
<p>Ўстаў народ працоўны</p>
<p>І прагнаў за моры</p>
<p>Бандытаў каронных.</p>
<p> </p>
<p>Былі бітвы, бойкі</p>
<p>За свабоду працы,</p>
<p>І сцяг перамогі</p>
<p>Ўзняўся красавацца.</p>
<p> </p>
<p>*</p>
<p>Пад чырвонай зоркаю</p>
<p>Армія Чырвоная</p>
<p>Пройдзе долы, горы</p>
<p>І лясы зялёныя,</p>
<p> </p>
<p>Калі рабскі захад</p>
<p>Руку ўзняць захоча</p>
<p>На край бальшавіцкі,</p>
<p>На ўладу рабочых.</p>
<p> </p>
<p>*</p>
<p>Інтэрвенцкім бандам</p>
<p>Не гуляці болей</p>
<p>Па савецкім буйным</p>
<p>Нязмераным полі.</p>
<p> </p>
<p>Пакрыецца славай</p>
<p>Наша пагранічча,</p>
<p>Калі к абароне</p>
<p>Партыя пакліча.</p>
<p> </p>
<p>Пад чырвонай зоркаю</p>
<p>Армія Чырвоная</p>
<p>Пройдзе долы, горы</p>
<p>І лясы зялёныя.</p>
<p> </p>
<p>1932</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>