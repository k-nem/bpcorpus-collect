<div class="container">
<div class="book-utils">
<div id="qrcode"></div>
<a href="/Jaskulka/Zalba_dziaucyny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Яскулка -->
<!-- HEADER_FIELD CreationYear: 1905 -->
<!-- HEADER_FIELD FirstPublicationYear: 1908; 1913-1914; 1925; 1929-1930 -->
<!-- HEADER_FIELD LangOrig: pol -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Жальба дзяўчыны -->
<!-- HEADER_FIELD Translation: Янка Купала -->
<h2><a href="http://knihi.com/Jaskulka/">Яскулка</a></h2>
<h2>Жальба дзяўчыны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З польскай — Яскулкі</i></p>
<p> </p>
<p>Эй ты, доля залатая,</p>
<p>Дзе ты запрапала?</p>
<p>Без цябе ж во сірата я</p>
<p>На век векаў стала.</p>
<p> </p>
<p>Над маёю ты калыскай</p>
<p>Зорачкай яснела,—</p>
<p>Як бы раю была блізкай —</p>
<p>Шчасце я так мела.</p>
<p> </p>
<p>Запаліла ты мне сонца</p>
<p>Над маёй галоўкай,</p>
<p>Як пачула я бясконца</p>
<p>Мілоснае слоўка.</p>
<p> </p>
<p>Ўсё тады а навакола</p>
<p>Мне здалося граннем,</p>
<p>Бо было мне так вясёла</p>
<p>З тым маім каханнем!</p>
<p> </p>
<p>Мела шытую з аблочкаў</p>
<p>Сукню і хвальбону</p>
<p>І звітую з васілёчкаў</p>
<p>Княжнаву карону.</p>
<p> </p>
<p>Свае слала нада мною</p>
<p>Вясёлка дарогі,</p>
<p>Зямля кветкамі, расою</p>
<p>Клалася пад ногі.</p>
<p> </p>
<p>Ой ты, доля мая міла,</p>
<p>Твая тут прычына,</p>
<p>Што мне шчасцем уквяціла</p>
<p>Сцежачкі-пуціны!</p>
<p> </p>
<p>Бо аб гэткім шчасці самі</p>
<p>Не снілі народы,</p>
<p>І не выкажаш славамі,</p>
<p>Хіба песняй, одай...</p>
<p>............................................</p>
<p>Ой ты, доля залатая,</p>
<p>Дзе ты запрапала?</p>
<p>Без цябе ж во сірата я</p>
<p>Па век векаў стала.</p>
<p> </p>
<p>1905</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>