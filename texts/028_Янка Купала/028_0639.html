<div class="container">
<div class="book-utils">
<div id="qrcode"></div>
<a href="/Janka_Kupala/Pryviet_vam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1936 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Прывет вам... -->
<h2><a href="http://knihi.com/Janka_Kupala/">Янка Купала</a></h2>
<h2>Прывет вам...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прывет вам, вольныя паэты,</p>
<p>Прывет вам ад душы ўсяе!</p>
<p>Хай вашы песні з лета ў лета</p>
<p>Зямля савецкая пяе!</p>
<p> </p>
<p>Жывём у сонечнай краіне</p>
<p>І будзем жыць у добры час,</p>
<p>Дзе праўда ясная не гіне,</p>
<p>Дзе праўдзе служыць кожны з нас.</p>
<p> </p>
<p>*</p>
<p>Прывет вам, вольныя паэты!</p>
<p>Мінуўся подлы гнёт і здзек,—</p>
<p>Мы з цемры выйшлі да прасвету,</p>
<p>Мы рабства скінулі навек.</p>
<p> </p>
<p>Ніхто нам песень не спаганіць,</p>
<p>Свабодных песень, як віхор,</p>
<p>Ні чорных здрайцаў завыванне,</p>
<p>Ні рабаўласнікаў тапор.</p>
<p> </p>
<p>*</p>
<p>Прывет вам, вольныя паэты,</p>
<p>Квяцістай волі песняры,</p>
<p>Вам, з блізкіх і далёкіх светаў</p>
<p>Людскіх душ слаўныя майстры!</p>
<p> </p>
<p>Нам расцярэблены дарогі</p>
<p>Да небывалых новых дзён,</p>
<p>Нам сэрцы б’юцца без трывогі,</p>
<p>Спакойны нашы ява, сон...</p>
<p> </p>
<p>*</p>
<p>Прывет вам, вольныя паэты,</p>
<p>Хай час вам радасна бяжыць!</p>
<p>Нам пад шчасліваю каметай</p>
<p>Так лёгка жыць, тварыць і жыць!</p>
<p> </p>
<p>Тут гаспадарку мудры Сталін</p>
<p>Вядзе на дзіва ўсіх вякоў,</p>
<p>Тут людзі плакаць перасталі,</p>
<p>Ў заможных выйшлі з жабракоў.</p>
<p> </p>
<p>*</p>
<p>Прывет вам, вольныя паэты,</p>
<p>Народаў братніх дружны хор!</p>
<p>Хай прамянее агняцветам</p>
<p>Радзімы нашае прастор!</p>
<p> </p>
<p>Зайграюць сурмы нам да бойкі,</p>
<p>Пажарам задымяць шляхі,—</p>
<p>Алоўкі зменім на вінтоўкі,</p>
<p>Заменім пёры на штыхі.</p>
<p> </p>
<p>*</p>
<p>Прывет вам, вольныя паэты!</p>
<p>Вітае вас і мал, і стар.</p>
<p>Нясіце ж ленінскім заветам</p>
<p>Свой шчыры песень вашых дар!</p>
<p> </p>
<p>Каб праз вякі вясной распетай</p>
<p>Дум вашых сказы ў свет ішлі...</p>
<p>Прывет вам, вольныя паэты,</p>
<p>На беларускае зямлі!</p>
<p> </p>
<p>1936</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>