<div class="container">
<div class="book-utils">
<div id="qrcode"></div>
<a href="/Janka_Kupala/Treba_nam_piesien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1934 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Трэба нам песень -->
<h2><a href="http://knihi.com/Janka_Kupala/">Янка Купала</a></h2>
<h2>Трэба нам песень</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p class="sign">Першаму з’езду Саюза савецкіх пісьменнікаў</p>
<p> </p>
<p>Трэба нам песень не гэткіх, што некалі</p>
<p>Здавен няволя спявала нам царская,</p>
<p>Калі мы пад ёрмамі гора век пекалі,</p>
<p>Слухалі свісты нагайкі жандарскае,—</p>
<p> </p>
<p>А песень ясных, як сонца, як воля</p>
<p>Ўсёй неабсяжнай Краіны Саветаў,</p>
<p>Песень, што птушкай ляталі б над полем</p>
<p>І шчасце тварылі б ад летаў да летаў.</p>
<p> </p>
<p>*</p>
<p>Трэба нам песень, якія спяваў бы,</p>
<p>Гонячы трактар, калгаснік вясёлы,</p>
<p>Калгасніца, полючы буйныя грады,</p>
<p>Спявалі б калгасныя вёскі і сёлы.</p>
<p> </p>
<p>Арміі нашай сусветнае славы</p>
<p>Трэба даць песень пявучых, бадзёрых,</p>
<p>Што усхвалялі б байцоў нашых справы,</p>
<p>Байцоў, што вартуюць Саюза прасторы.</p>
<p> </p>
<p>*</p>
<p>Трэба нам песень сваіх, не варожых,</p>
<p>Што нашыя думкі з дарогі збівалі,</p>
<p>А гэтакіх трэба, што будуць ніштожыць</p>
<p>Навек падняволля прыгонныя хвалі.</p>
<p> </p>
<p>Каб нашыя песні няслі шчасця весці</p>
<p>І радасць расцілі, як свет агорне,</p>
<p>Былі пралетарскімі па сваім змесце,</p>
<p>Нацыянальнымі па сваёй форме.</p>
<p> </p>
<p>*</p>
<p>Трэба нам песень, як гром перуновы,</p>
<p>Бурных, як тыя паводкі ў прадвесні,</p>
<p>Што, скінуўшы зімняга лёду аковы,</p>
<p>Бягуць пераможна. Такой трэба песні,</p>
<p> </p>
<p>Каб рэхі нясліся па свету абшарах,</p>
<p>І слава грымела прастораў бязмежных,</p>
<p>І распаляла паўстанняў пажары</p>
<p>У нашых скаваных братоў зарубежных.</p>
<p> </p>
<p>*</p>
<p>Трэба нам песень, а з гэткім палётам,</p>
<p>Як стратастатаў у высь стратасферы,</p>
<p>Што так з небывалай адвагай, яснотай</p>
<p>Імкнуцца шляхі падпланетныя мераць.</p>
<p> </p>
<p>Аб морах палярных той Арктыкі льдзіннай</p>
<p>Павінны злажыць мы гімн нечуваны,</p>
<p>Дзе сёлета яваю стаўся цуд дзіўны,</p>
<p>Аж свет здрыгануўся праявай няжданай.</p>
<p> </p>
<p>*</p>
<p>Трэба нам песень а шчырых і чулых,</p>
<p>Што праўду дзён нашых ад полюсаў неслі б</p>
<p>І славу вякоў, пакаленняў мінулых</p>
<p>Сваёй перамогай геройскай устрэслі.</p>
<p> </p>
<p>Скласць эпапею павінны такую,</p>
<p>Якую чэлюскінцы далі для свету,</p>
<p>І одамі ўславіць наяўнасць жывую —</p>
<p>Бяссмертных герояў Саюза Саветаў.</p>
<p> </p>
<p>Трэба нам песень, каб сэрцы і думы</p>
<p>Магнітагорскай палалі б веліччу</p>
<p>І днепрабудаўскім лашчылі шумам,</p>
<p>Каналам Белморскім плылі ў бесканечча,</p>
<p> </p>
<p>Каб тоны у песнях, геройствам адбітыя,</p>
<p>Нашай эпохі зрабіліся вартыя,</p>
<p>Тоны, што песням дае кампазітар —</p>
<p>Сталін магутны і наша партыя.</p>
<p> </p>
<p>1934</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>