<div class="container">
<div class="book-utils">
<div id="qrcode"></div>
<a href="/Janka_Kupala/Dzieviac_asinavych_kollau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1941-1942] -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзевяць асінавых колляў -->
<!-- HEADER_FIELD Title2: (Балада) -->
<h2><a href="http://knihi.com/Janka_Kupala/">Янка Купала</a></h2>
<h2>Дзевяць асінавых колляў</h2>
<h2 class="title2">(Балада)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Іх дзевяць, іх дзевяць асінавых колляў</p>
<p>Маю беларускую ганьбяць зямлю,</p>
<p>Іх тысячаў сотні, а можа, і болей,</p>
<p>Я ж толькі пра гэтыя дзевяць скажу.</p>
<p> </p>
<p>Бушуе, лютуе, як злодзей, не дрэмле,</p>
<p>Крывёю людскою і п’яны, і сыт,</p>
<p>Нявіннымі трупамі выслаў ён землю,</p>
<p>Ён — фюрэр, раз’юшаны прускі бандыт.</p>
<p> </p>
<p>Кішыць Егерштрасэ ў Берліне разгуллем</p>
<p>Блядых прастытутак арыйскай крыві</p>
<p>Ў садраных з дзяўчат беларускіх кашулях,</p>
<p>Трафеях германскіх войск з поля бітвы.</p>
<p> </p>
<p>Засні, беларуская кветка-дзяўчына,</p>
<p>Салдат прускі выразаў грудзі табе,</p>
<p>Аслеплены бацька знайшоў дамавіну,</p>
<p>А матку павесіў фашыст на вярбе.</p>
<p> </p>
<p>Разбойнік, грабежнік на гладкай дарозе,</p>
<p>На ўсю Беларусь свой грабёж распасцёр.</p>
<p>Народ мой скаваны трымае ў астрозе,</p>
<p>Рэспубліку ўсю абярнуў у касцёр.</p>
<p> </p>
<p>Край родны абняты агнішчам пажараў,</p>
<p>Звініць ланцугамі скаваны народ,</p>
<p>Адно партызаны крываваю карай</p>
<p>Частуюць фашысцкае арміі зброд.</p>
<p> </p>
<p>Адно толькі ў небе навале варожай</p>
<p>Прарочаць пагібель і смерць груганы.</p>
<p>О, край Беларускі, о, край мой прыгожы,</p>
<p>Цябе твае выбавяць хутка сыны.</p>
<p> </p>
<p>Іх вывелі дзевяць маіх беларусаў,</p>
<p>Іх вывелі дзевяць яўрэяў маіх,</p>
<p>Зямлі беларускай людзей сівавусых,</p>
<p>Людзей непавінных, мне родных, блізкіх.</p>
<p> </p>
<p>І дзевяць было іх скатоў, людаедаў,</p>
<p>Прыслужнікаў фюрэра, дзевяць сабак.</p>
<p>Навокал прасвету, ратунку ні следу,</p>
<p>Дзесь толькі на ўсходзе маячыць маяк.</p>
<p> </p>
<p>Каманда: «Капайце, яўрэі, тут яму!»</p>
<p>Яўрэі капаюць, не знаюць каму.</p>
<p>І вырылі яму глыбей нетры самай</p>
<p>Сабе па загаду магілу, турму.</p>
<p> </p>
<p>Загад людаедаў: «У яму, яўрэі.</p>
<p>А вы, беларусы, быстрэй засыпаць!»</p>
<p>А вокала свішчуць вятры-сухавеі</p>
<p>І зверы трывожаць балотную гаць.</p>
<p> </p>
<p>Стаяць беларусы, яўрэі таксама</p>
<p>Ні з места, над ямай стаяць, як слупы.</p>
<p>«— Ну што? За лапаты, лапцюжныя хамы.</p>
<p>А вы, юды, ў яму...»</p>
<p> </p>
<p>[1941-1942]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>