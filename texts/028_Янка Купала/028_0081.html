<div class="container">
<div class="book-utils">
<div id="qrcode"></div>
<a href="/Janka_Kupala/A_my_sabie_siejem_i_siejem.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1938 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: А мы сабе сеем і сеем... -->
<h2><a href="http://knihi.com/Janka_Kupala/">Янка Купала</a></h2>
<h2>А мы сабе сеем і сеем...</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">ІІ</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І</h3>
<p>А мы сабе сеем і сеем</p>
<p>Пшаніцу, і радасць, і кветкі;</p>
<p>Ачышчаным сеем насеннем</p>
<p>Шчаслівыя нашы палеткі.</p>
<p> </p>
<p>Гудкі нашых фабрык, заводаў</p>
<p>Складаюць нам песні і думы;</p>
<p>І сэрцы прасторам, свабодай</p>
<p>Калышуць нам трактараў шумы.</p>
<p> </p>
<p>Шляхі нам далёка, адкрыта</p>
<p>Ляглі ва ўсе свету староны;</p>
<p>На шлях, ружай-кветкай спавіты,</p>
<p>Бяды не нашле груган чорны.</p>
<p> </p>
<p>Стаіць наш страж на граніцах,—</p>
<p>Вартуе ад чорнай напасці</p>
<p>І нашы загоны з пшаніцай,</p>
<p>І наша вялікае шчасце.</p>
<p> </p>
<p>І мы сабе сеем і сеем</p>
<p>Пшаніцу, і радасць, і кветкі;</p>
<p>Ачышчаным сеем насеннем</p>
<p>Шчаслівыя нашы палеткі.</p>
<p> </p>
<p> </p>
<h3><a id="chapter2"></a>ІІ</h3>
<p>З усмешкай мы жыццю глядзім у вочы,</p>
<p>Судзіла доля шчасце на вяку,—</p>
<p>Збіраем кветкі папараці ўночы,</p>
<p>Днём з ясным сонцам ходзім пад руку.</p>
<p> </p>
<p>Квяцістыя шырокія дарогі</p>
<p>Каберцам перад намі ў свет ляглі,</p>
<p>Заранкі сцелюць промені пад ногі</p>
<p>Па ўбранай па-святочнаму зямлі.</p>
<p> </p>
<p>Для нас цвітуць сады і агароды</p>
<p>І жытнія звісаюць каласы;</p>
<p>Галубяць думкі, льюць нам асалоду</p>
<p>Жывою гутаркай бары, лясы.</p>
<p> </p>
<p>Растуць, цвітуць сады і вінаграды,</p>
<p>У сонцы спеюць сочныя плады;</p>
<p>На травах сочных у лясных прысадах</p>
<p>Пасецца статак рослы, малады.</p>
<p> </p>
<p>Багацце ў нашым маладым прыселлі</p>
<p>З павагаю засела на куце</p>
<p>І клапатліва, ў будні і ў нядзелі,</p>
<p>Пшанічны каравай для нас пячэ.</p>
<p> </p>
<p>Мы, гордыя сваёю доляй, воляй</p>
<p>І добрай славаю паміж людзей,</p>
<p>Імкнемся з поглядам вакол саколім</p>
<p>Ды сочым бег тварэння і падзей.</p>
<p> </p>
<p>Дзе пустка поруч з вечным ліхалеццем</p>
<p>Са зверам дзікім самапас жыла,</p>
<p>Паўсталі гарады і свету свецяць</p>
<p>Снапамі яркімі жыцця й святла.</p>
<p> </p>
<p>Каналамі злучылі мора з морам,</p>
<p>Стан Волга абняла Масквы-ракі,</p>
<p>Плывуць па сініх караблі прасторах,</p>
<p>Плывуць, куды не плавалі вякі.</p>
<p> </p>
<p>І над зямлёй пануем у высотах,</p>
<p>І над зямлёй лунаюць караблі,</p>
<p>Як мёд пчала збірае рупна ў соты,</p>
<p>Збіраем скарб з зямлі і з-пад зямлі.</p>
<p> </p>
<p>Рэк быстрабурных воды запынілі,</p>
<p>Плацінамі скавалі іх гульню</p>
<p>І асвятляць моц далі воднай сіле</p>
<p>Электрыкай савецкую зямлю.</p>
<p> </p>
<p>І там пайшла вада, дзе неба спекай</p>
<p>Высушывала поле і пасеў,</p>
<p>Дзе адно голад пасвіў чалавека</p>
<p>Ды дзіка вецер-сухавей свісцеў.</p>
<p> </p>
<p>Збудзілася зямля і падзямелле,</p>
<p>Збудзілася, што спала доўгім сном,—</p>
<p>Пяскі сухія рунню зарунелі,</p>
<p>З-пад скал медзь палілася ручаём.</p>
<p> </p>
<p>Ракой, фантанамі з зямлі б’е нафта,</p>
<p>Б’е стуль, скуль і не сніў прыгонны дзед,</p>
<p>І вугаль з-пад зямлі, з вугольных шахтаў,</p>
<p>У скірты сыпецца на белы свет.</p>
<p> </p>
<p>Плыве, гудзе шум гулкі, будаўнічы</p>
<p>Па ўсёй краіне вольнай з краю ў край,</p>
<p>Зязюля годы радасныя ліча,</p>
<p>І песняй жаўранкавай звоніць гай.</p>
<p> </p>
<p>З усмешкаю жыццю глядзім у вочы,</p>
<p>Жыццё нясе нам свой багаты дар,</p>
<p>Нясе, а сонцам развідняе ночы</p>
<p>Руплівы наш крамлёўскі гаспадар.</p>
<p> </p>
<p>1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>