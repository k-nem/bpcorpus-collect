<div class="container">
<div class="book-utils">
<div id="qrcode"></div>
<a href="/Janka_Kupala/Jasce_visieu_na_blizkim_lichtary.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1926] -->
<!-- HEADER_FIELD FirstPublicationYear: 1919; 1926; 1928 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Dubia -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Яшчэ вісеў на блізкім ліхтары..." -->
<!-- HEADER_FIELD Title2: Dubia -->
<h2><a href="http://knihi.com/Janka_Kupala/">Янка Купала</a></h2>
<h2>"Яшчэ вісеў на блізкім ліхтары..."</h2>
<h2 class="title2">Dubia</h2>
<div style="height: 3rem"></div>
<!-- TOC_BEGIN -->
<a href="#chapter1">I</a><br/>
<a href="#chapter2">ІІ</a><br/>
<a href="#chapter3">ІІІ</a><br/>
<a href="#chapter4">IV</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>I</h3>
<p>Яшчэ вісеў на блізкім ліхтары</p>
<p>Яўрэй апошні, й азвярэлыя вятры</p>
<p>Ад жудасці, ад сораму і дыму</p>
<p>Яшчэ зрывалі тэлеграму з тыну,</p>
<p>Што ад Растова ўсе чырвоныя далёка</p>
<p>Й няма што трасцай кідацца нялёгкай,—</p>
<p> </p>
<p>А паміж тым, у прадчуванні рымскіх ласк,</p>
<p>Свой разрахунак меркантыльна знізіў</p>
<p>І, як жанчына, ўвесь дрыжэў Новачаркаск</p>
<p>Ад наступу дэнікінскіх дывізій.</p>
<p> </p>
<p>Яны з абозам на усход цяклі,</p>
<p>Сузор’ямі апошні мерачы свой шлях,</p>
<p>У прадчуванні, але йшчэ не верачы ані,</p>
<p>Што гэта ўжо сапраўды эпілог дасяг,</p>
<p>Што ўжо няма каму тут спадчынныя іскі</p>
<p>Цяпер чыніць, і што ў гэты год</p>
<p>Пашоў на дно ўвесь цяжкі пакебот,</p>
<p>Што звалі мы імперыяй расійскай...</p>
<p> </p>
<p> </p>
<h3><a id="chapter2"></a>ІІ</h3>
<p> </p>
<p>— Глыток вады.— Нельга, запёрта будка.</p>
<p>— Глыток вады.— Нам на сям’ю вядро,</p>
<p>Ды во чарга ад раніцы ўжо тутка...</p>
<p>— А нашая чарга во ў гэты чорны роў?</p>
<p>—Глыток вады, а за яго вазьмеце</p>
<p>Вось гэты шаль — цяпер ўжо ўсё адно...</p>
<p>І чэрпае, пакуль не гляне дно,</p>
<p>І ўсё не можа смагі адалеці.</p>
<p>І потым, адыходзячы ў глухую ночку,</p>
<p>Назад сумысля азірнецца ён у мгле,</p>
<p>Але яго свідруюць праз «цапочку»</p>
<p>Палохлівыя шэранькія вочы...</p>
<p> </p>
<p>Два словы так сабе — аб гуннах, аб Атылле</p>
<p>(На акяніцах — шруб, а на дзвярах — замок)</p>
<p>І хціва мерыць шаль перад трумо</p>
<p>Пры цмяным блізку дымлівых капцілак.</p>
<p> </p>
<p>О, абываталь, белая за каўняром ты гніда!</p>
<p>Як страшны аб табе сказ-абурэнне:</p>
<p>Жыццё за камізэльку аддаеш ты без агіды,</p>
<p>На соль мяняючы сваё сумленне.</p>
<p> </p>
<p>Як вымераны ўтоптаныя сцежкі!</p>
<p>Бо дорага яйцо к Хрыстосаваму дню,</p>
<p>Бліны к Калядам, к Сёмусе адзежка,</p>
<p>Ды тое, што хаціна ўстала на краю.</p>
<p> </p>
<p>Хай час ідзе, хістаючыся ў дыме,</p>
<p>І хай ляжыць стары ў абломках свет,—</p>
<p>Ў грызні за іх і з гэтымі і з тымі</p>
<p>Ты скарыстаеш іх на свой клёзэт.</p>
<p> </p>
<p> </p>
<h3><a id="chapter3"></a>ІІІ</h3>
<p> </p>
<p>Дзе ж, ой, матулькі, вашы дзеці?</p>
<p>Рукі слабы, вецер — дуж ён,—</p>
<p>Відаць, здзьмуў іх вясёлы вецер,</p>
<p>Скіфскі вецер з сямі старон.</p>
<p> </p>
<p>Як ён свішча і як гамоніць</p>
<p>Ў гэты страшны, значаны год!</p>
<p>Было двое іх — двое — помніш?</p>
<p>А не стала ні аднаго.</p>
<p> </p>
<p>У кажусе і ў куртцы новай</p>
<p>Сінявокі хлопчык кадэт</p>
<p>У канаве злажыў пад Растовам</p>
<p>За цара свае дзевяць лет.</p>
<p> </p>
<p>Вецер блытаў валасы ночкай</p>
<p>І нейкія словы спяваў,</p>
<p>Палатнянай яго сарочкай</p>
<p>Выцірала вочы трава.</p>
<p> </p>
<p>І пакуль шукалі ў трупярні</p>
<p>Паміж штабаляў сініх цел,—</p>
<p>У прамежак ад смерці к спальні</p>
<p>Скіфскі вецер з смехам ляцеў.</p>
<p> </p>
<p>А другі — ты прыпамінаеш?</p>
<p>Над брывёю шрам на услонь,</p>
<p>І ў вачах яго сінь такая ж,</p>
<p>І сухая таксама скронь.</p>
<p> </p>
<p>Як няведаннем мы багаты,—</p>
<p>Гэта маці і неўнамёк,—</p>
<p>Можа быць, гэта ён для брата</p>
<p>У стрэльбе націснуў курок.</p>
<p> </p>
<p>І цяпер у гарадской бальніцы,</p>
<p>Грудзі прабіты штыхом —</p>
<p>І яму нічога не сніцца,</p>
<p>Ані ты, ні бацька, ні дом.</p>
<p> </p>
<p>Як стаяла яна над гэтым —</p>
<p>Над пасцеллю з чырвані тэй!</p>
<p>Быў з ёй добрым вясёлы ветрык —</p>
<p>Загасіў, як свечку яе.</p>
<p> </p>
<p>І над сэрцам яе замёрлым</p>
<p>Як мяккай і лёгкай зямля!</p>
<p>Вецер, вецер — такі вясёлы,</p>
<p>Так абшырна воля твая!</p>
<p> </p>
<p> </p>
<h3><a id="chapter4"></a>IV</h3>
<p>Далі волю любіць Колю,</p>
<p>Цяпер хочуць яе ўняць;</p>
<p>Камень кінулі ў палонку,</p>
<p>А цяпер цяжка падняць.</p>
<p> </p>
<p>Колю знаю па хадзе я —</p>
<p>Вось к вакенцу падышоў.</p>
<p>Мы цяпер тавар не ходкі —</p>
<p>Збыт на дзецюкоў пашоў.</p>
<p> </p>
<p>Ой, сяброўка з вечарынкі,</p>
<p>Нам з табою не дружыць,—</p>
<p>Радасць, гора мы дзялілі,</p>
<p>А любоў не падзяліць.</p>
<p> </p>
<p>Ох, ты сіняя, ты сцюжная зіма,</p>
<p>Сярод лета прышла к дзеваньцы сама.</p>
<p>Белай шэраняй пасцель залягла,</p>
<p>Ці ж мая мне прастата памагла?!</p>
<p> </p>
<p>Круціць вецер пласконны падол.</p>
<p>Вецер весел ды цёмен дол.</p>
<p>Ой, і рэдкі ў палетку лён!</p>
<p>Дзе ж то бачана да нашых дзён,</p>
<p>Каб дзяўчына лезла ў рукі сама,</p>
<p>Абы поўнай была дзеўчая машна.</p>
<p> </p>
<p>Цяпер бабія ў развяз вузелкі,</p>
<p>Усе з вайной у расходзе мужыкі;</p>
<p>На бязмужжы і дурань муж,</p>
<p>Ды і дораг стаў дурань к таму ж.</p>
<p>Думкі бабскія ў мяне ўсё адны:</p>
<p>Хай бы хоць і ад дурняў, ды сыны...</p>
<p> </p>
<p>Ах, вы грудзі мае,</p>
<p>Двохфунтовыя!</p>
<p>Цяпер ходзяць у нас</p>
<p>Дзеўкі ўдовамі.</p>
<p> </p>
<p>Надаелі адны,</p>
<p>Будуць новыя,</p>
<p>Ах, вы грудзі мае,</p>
<p>Двохфунтовыя!</p>
<p> </p>
<p>[1926]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>