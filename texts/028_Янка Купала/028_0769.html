<div class="container">
<div class="book-utils">
<div id="qrcode"></div>
<a href="/Janka_Kupala/Chlopcyk_i_lotcyk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1935 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Хлопчык і лётчык -->
<h2><a href="http://knihi.com/Janka_Kupala/">Янка Купала</a></h2>
<h2>Хлопчык і лётчык</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мой мілы таварыш, мой лётчык,</p>
<p>Вазьмі ты з сабою мяне!</p>
<p>Я — ведай — вялікі ўжо хлопчык</p>
<p>І ўмею ўжо лётаць у сне.</p>
<p> </p>
<p>Мне мама сягоння казала,</p>
<p>Што стукнула мне ўжо сем год,</p>
<p>Табе гэта, можа, і мала,</p>
<p>А мне ляцець толькі ў палёт.</p>
<p> </p>
<p>Мне ўжо надакучыла дома —</p>
<p>Ў дзіцячы хадзі адно сад,</p>
<p>А так паглядзеў бы, вядома,</p>
<p>На іншы парадак і лад.</p>
<p> </p>
<p>Вазьмі ж мяне, лётчык, хачу я</p>
<p>Пабыць у людзях, паглядзець,</p>
<p>Як месяц на небе начуе,</p>
<p>Як блукае ў лесе мядзведзь,</p>
<p> </p>
<p>Як свецяцца ночкаю зоры,</p>
<p>А днём не відаць іх чаму,</p>
<p>Як рэчкі ў далёкія моры</p>
<p>Улетку плывуць і ўзіму.</p>
<p> </p>
<p>На моры зірнуць хоць раз вокам,</p>
<p>Як ходзяць па іх караблі,</p>
<p>Ляцеці далёка, высока</p>
<p>Ды так пабываць і ў Крамлі.</p>
<p> </p>
<p>І там з-пад нябеснае далі,</p>
<p>Грымнуць громка ўсімі грудзьмі:</p>
<p>— Дзень добры, таварыш наш Сталін!</p>
<p>Паклон з самалёта прымі!</p>
<p> </p>
<p>Вось гэтак у добрым здароўі</p>
<p>Мы будзем ляцець і ляцець.</p>
<p>Вазьмі ж мяне, лётчык, з сабою,</p>
<p>Не будзеш ты клопату мець!</p>
<p> </p>
<p>1935</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>