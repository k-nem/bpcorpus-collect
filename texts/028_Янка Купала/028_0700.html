<div class="container">
<div class="book-utils">
<div id="qrcode"></div>
<a href="/Janka_Kupala/Staryja_akopy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1935 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Старыя акопы -->
<h2><a href="http://knihi.com/Janka_Kupala/">Янка Купала</a></h2>
<h2>Старыя акопы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Удоўж Дняпра ляглі яны — акопы,</p>
<p>Заросшыя травой акопы, бліндажы,</p>
<p>Дзе як бы йшчэ смярдзіць людскою ропай,</p>
<p>Мінулых бітваў усплываюць міражы.</p>
<p> </p>
<p>За рабаўласнікаў, за патрыярхаў,</p>
<p>За царадворцаў, за банкіраў, за цароў</p>
<p>Лілася кроў людзей, скаваных жахам,</p>
<p>Пад музыку гармат, званоў лілася кроў.</p>
<p> </p>
<p>Закрыеш вочы, і здаецца, вочы</p>
<p>Перад сабою бачаць трупы-касцякі,</p>
<p>Здаецца, вушы чуюць, як скрыгочуць</p>
<p>Прадсмертным скрогатам ваякі, ланцугі.</p>
<p> </p>
<p>Ой вы, мае акопы з бліндажамі!</p>
<p>Агідна робіцца на сэрцы і душы,</p>
<p>Што там — за пагранічнымі слупамі —</p>
<p>За войнаў будучых п’юць подла барышы.</p>
<p> </p>
<p>Што там яны — сапегі, радзівілы,</p>
<p>Разгром забыўшы ля дняпровых вод,</p>
<p>Свае ў Расіі свежыя магілы,</p>
<p>Крычаць віваты за паход на Ўсход!</p>
<p> </p>
<p>Што гітлеры і герынгі з Берліна,</p>
<p>Культуру нішчачы, што кінулі вякі,</p>
<p>І ў божышча узвёўшы гільятыну,</p>
<p>На край савецкі точаць шаблі і штыкі.</p>
<p>...............................................................</p>
<p>Плыве Дняпро, плыты плывуць памалу...</p>
<p>— Спакойна спіце вы, акопы, бліндажы:</p>
<p>На іхніх землях з іхніх генералаў</p>
<p>Знімаць пагоны будзем, шаблі і крыжы.</p>
<p> </p>
<p>1935</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>