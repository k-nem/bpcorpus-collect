<div class="container">
<div class="book-utils">
<div id="qrcode"></div>
<a href="/Janka_Kupala/Vouk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1910 -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Воўк -->
<h2><a href="http://knihi.com/Janka_Kupala/">Янка Купала</a></h2>
<h2>Воўк</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Топчучы верас і мох</p>
<p>Цёмных імшараў і лоз,</p>
<p>Выбрыў на сонны разлог,</p>
<p>На апляснелы пакос.</p>
<p> </p>
<p>Зубам ляскоча аб зуб,</p>
<p>Вочы палаюць агнём;</p>
<p>Стаў, як калода, як слуп,</p>
<p>Стаў і азваўся выццём.</p>
<p> </p>
<p>Выў сярод дрэмлючых ніў,</p>
<p>Як бы на суд каго зваў,</p>
<p>Хто сатварыў, спарадзіў,</p>
<p>Хто узрасціў, гадаваў.</p>
<p> </p>
<p>Ноч — ён на вырай, на жыр;</p>
<p>Дзень — у бярлогу, як смоўж...</p>
<p>Пустка удоўжкі і ўшыр,</p>
<p>Пустка ушыркі і ўдоўж...</p>
<p> </p>
<p>Выў ён, а рэха ўсё ўдаль</p>
<p>З рогатам дзікім плыло,</p>
<p>Толькі не віўся ў ім жаль...</p>
<p>Рэха пракляцце нясло.</p>
<p>1910</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>