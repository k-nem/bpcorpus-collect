<div class="container">
<div class="book-utils">
<div id="qrcode"></div>
<a href="/Adam_Mickievic/Try_pary_dnia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Адам Міцкевіч -->
<!-- HEADER_FIELD CreationYear: [1911-1912]? -->
<!-- HEADER_FIELD FirstPublicationYear: 1913; 1932 -->
<!-- HEADER_FIELD LangOrig: pol -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD StyleGenre: мастацкі/балада,мастацкі/верш -->
<!-- HEADER_FIELD Title: Тры пары дня -->
<!-- HEADER_FIELD Translation: Янка Купала -->
<h2><a href="http://knihi.com/Adam_Mickievic/">Адам Міцкевіч</a></h2>
<h2>Тры пары дня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p> </p>
<p><i>З польскай — М. Канапніцкай</i></p>
<p> </p>
<p>Прыйдзе світанне да маёй хаткі</p>
<p>І разбуджаць мяне стане:</p>
<p>«Гэй! бяры коску: глянь! там на ўсходзе</p>
<p>Сонейка скора прагляне».</p>
<p> </p>
<p>Дзе ты, сярмяга? Пот яшчэ значан:</p>
<p>Ночкай не высах Пятровай.</p>
<p>Дзе мая коска? дзе ваяўніца?</p>
<p>Час нам на луг за дуброву.</p>
<p> </p>
<p>Прыйдзе палудне да маёй хаткі,</p>
<p>Ка мне падсядзе на лаву,</p>
<p>І так глядзіць там, як мае дзеткі</p>
<p>Жывяцца поснаю стравай.</p>
<p> </p>
<p>І лусту хлеба чорнага ломіць,</p>
<p>Рукі чагосьці трасуцца,</p>
<p>А што кусочак возьме, адкусіць —</p>
<p>Слёзы цурком паліюцца.</p>
<p> </p>
<p>А прыйдзе ночка да маёй хаткі,</p>
<p>Стане ў куток, падапрэцца —</p>
<p>І ў думах-думках, стоячы гэтак,</p>
<p>Песняй глухой адазвецца.</p>
<p> </p>
<p>А ў грудзях сэрца птушкай заскача,</p>
<p>Хадыром хатка заходзіць,</p>
<p>Як ноч аб долі цяжкай мужычай</p>
<p>Нудна галосіць, заводзіць.</p>
<p> </p>
<p>[1911-1912?]</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>