<div class="container">
<div class="book-utils">
<div id="qrcode"></div>
<a href="/Janka_Kupala/Son_pom.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 21.03.1907 -->
<!-- HEADER_FIELD FilenameSuffix: pom -->
<!-- HEADER_FIELD FirstPublicationYear: 1905; 1907-1908; 1910; 1913; 1918-1920; 1922; 1925; 1929-1930; 1932 -->
<!-- HEADER_FIELD Notice: Не помню дня і той мінуты... -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1995 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сон -->
<h2><a href="http://knihi.com/Janka_Kupala/">Янка Купала</a></h2>
<h2>Сон</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не помню дня і той мінуты,—</p>
<p>Днём толькі, помню, ўсё было,</p>
<p>Як змучан доўгаю пакутай</p>
<p>Пакінуў я сваё сяло.</p>
<p> </p>
<p>Пуцінай плёўся камяністай</p>
<p>Паміж кустоў, папарных ніў,</p>
<p>Глядзела сонца. Пот краплісты</p>
<p>Худы мой твар мачыў, слязіў.</p>
<p> </p>
<p>Я змогся. Ногі больш служыці</p>
<p>Мне не хацелі, чуць цягнуў.</p>
<p>І ўсеўся на курган спачыці,</p>
<p>І на кургане я заснуў.</p>
<p> </p>
<p>І ўбачыў вобраз векапомны,—</p>
<p>О, ўбачыў відаў я са сто!</p>
<p>Сам тросся ўвесь, як непрытомны,</p>
<p>Ішла адвага за нішто.</p>
<p> </p>
<p>Я сніў. А ўсё як бы наяве</p>
<p>Кругом мяне жыло жыццём:</p>
<p>Той абымаў, той нож крывавіў,</p>
<p>Той спаў летаргу зводным сном.</p>
<p> </p>
<p>Збуджэння дух махаў крыламі,</p>
<p>Няпамяць свой скідала пыл,</p>
<p>Вякі пражыты за вякамі</p>
<p>Ўставалі з попелаў магіл.</p>
<p> </p>
<p>Спіхала ў долы праўду здрада,</p>
<p>За быт, за шчасце йшла вайна,</p>
<p>Парад цягнуўся за парадам,</p>
<p>Жыла, ўмірала старана.</p>
<p> </p>
<p>І бачыў я ваякаў сільных,</p>
<p>І бачыў подлых я трусоў,</p>
<p>І чуў кайданаў звон магільны,</p>
<p>І чуў я вольных кліч сыноў.</p>
<p> </p>
<p>Душа і рвалася, й цярпела,</p>
<p>Ў халодным поце віўся я;</p>
<p>Хацела крыкнуць — і не смела</p>
<p>Натура вольная мая.</p>
<p> </p>
<p>Збудзіўся я. Жыцця крыніца</p>
<p>Зноў панясла ў сваім кругу...</p>
<p>Я йшоў, іду, але забыцца,</p>
<p>Што сніў, не мог і не магу...</p>
<p> </p>
<p>21 сакавіка 1907</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>