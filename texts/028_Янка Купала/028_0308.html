<div class="container">
<div class="book-utils">
<div id="qrcode"></div>
<a href="/Janka_Kupala/Z_Piersym_majem.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1941 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: З Першым маем -->
<h2><a href="http://knihi.com/Janka_Kupala/">Янка Купала</a></h2>
<h2>З Першым маем</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пашыраецца, Май, твой пабедны паход</p>
<p>На далёкі, на блізкі і захад, і ўсход,</p>
<p>Твой вітае сцяг поўнач і поўдзень,</p>
<p>Сцяг чырвоны, дзе толькі ён дойдзе.</p>
<p>Пашыраецца, Май, твой пабедны паход.</p>
<p> </p>
<p>Па-святочнаму ўрачыста</p>
<p>Люд наш вольны пахаджае,</p>
<p>Грае сонца ў небе чыстым,</p>
<p>На зямлі гул галасісты,</p>
<p>Плывуць песні па-над гаем:</p>
<p> </p>
<p>З Першым маем!</p>
<p>З Першым маем!</p>
<p> </p>
<p>У трыумфе ў квяцістым паход ясны твой</p>
<p>Пройдзе свет пераможнай свабоднай хадой,</p>
<p>Будзеш, Май, сваё святкаваць свята</p>
<p>Там, дзе сёння йшчэ путы ўюць каты,—</p>
<p>Пройдзеш свет пераможнай свабоднай хадой.</p>
<p> </p>
<p>Па-святочнаму ўрачыста,</p>
<p>Па ўсіх светах, край да краю,</p>
<p>Зайскрыць сонца ў небе чыстым;</p>
<p>Пойдзе гоман галасісты</p>
<p>Звонкім рэхам па-над гаем:</p>
<p> </p>
<p>З Першым маем!</p>
<p>З Першым маем!</p>
<p> </p>
<p>Пад расстрэлам стаяць больш не будзеш нідзе,</p>
<p>Больш тыран ланцуга на цябе не ўскладзе,</p>
<p>Бомбы больш не спадуць з самалётаў,</p>
<p>Кветкі сыпацца будуць з высотаў,</p>
<p>Пад расстрэлам стаяць больш не будзеш нідзе.</p>
<p> </p>
<p>Па-святочнаму ўрачыста,</p>
<p>Па ўсіх светах, край да краю,</p>
<p>Зазвініць зямля ўся чыста,</p>
<p>Вышле сонца сказ вячысты —</p>
<p>Ў свет прывет сваім звычаем:</p>
<p> </p>
<p>З Першым маем!</p>
<p>З Першым маем!</p>
<p> </p>
<p>Сцеражом, ясны Май, мы, як зорку, цябе,</p>
<p>Будзеш з намі ў далейшай сяўбе-барацьбе;</p>
<p>За сцюдзёныя, цёплыя моры</p>
<p>Мы на новыя пойдзем прасторы.</p>
<p> </p>
<p>Урачыста стаіць варта</p>
<p>Нашых межаў — край да краю,</p>
<p>Кулямёт прыцэл свой знае,</p>
<p>Самалёт гатоў да старту,</p>
<p>Б’юць крамлёўскія куранты:</p>
<p> </p>
<p>З Першым маем!</p>
<p>З Першым маем!</p>
<p>1941</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>