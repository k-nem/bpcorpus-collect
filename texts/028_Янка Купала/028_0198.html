<div class="container">
<div class="book-utils">
<div id="qrcode"></div>
<a href="/Janka_Kupala/Hrad.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1905-1907] -->
<!-- HEADER_FIELD FirstPublicationYear: 1905; 1907-1908; 1910; 1913; 1918-1920; 1922; 1925; 1929-1930; 1932 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1995 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Град -->
<h2><a href="http://knihi.com/Janka_Kupala/">Янка Купала</a></h2>
<h2>Град</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>О вы, што век цэлы адзеты і сыты,</p>
<p>І з думкай адной, каб пражыць весялей!</p>
<p>Ці бачылі гора у вёсцы забытай?</p>
<p>Ці бачылі працу загнаных людзей?</p>
<p> </p>
<p>Ці гнуўся з вас хто над сахою у полі?</p>
<p>Ці вёз з вас каторы да места дроў воз</p>
<p>На фунт які крупаў, на фунт які солі?</p>
<p>Ці пёкся на сонцы, ці мёрз у мароз?</p>
<p> </p>
<p>Палац ваш смяецца з нядолі бядачай,—</p>
<p>Век музыка, песні і сытасці крык.</p>
<p>А там гэт, у вёсцы і стогне, і плача</p>
<p>Ваш брат, пагарджаны галодны мужык.</p>
<p> </p>
<p>Пад потам арэ, барануе і сее,</p>
<p>Каб белага хлеба прыдбаці для вас,</p>
<p>А хто ж з вас яго у бядзе пажалее?</p>
<p>Паслухалі ж песні яго вы хоць раз?</p>
<p> </p>
<p>Эй! песня ад вас, як ад пнёў, адаб’ецца;</p>
<p>Вы рады б і песню здушыць, апляваць,</p>
<p>Бо ў песнях шмат скаргаў на хціўцаў нясецца,</p>
<p>А ў скаргах бяздольных шмат праўды чуваць.</p>
<p> </p>
<p>Гуляйце да часу уцехай шалёнай,</p>
<p>А можа, і памяць надойдзе калі.</p>
<p>Эй! каб не спаткала вас доля Нерона!</p>
<p>Рым можных шаленствы к упадку звялі...</p>
<p> </p>
<p>Зайшоў я раз к пану за нейкай патрэбай;</p>
<p>Сяджу, аж тут з вёскі прыходзе мужык,</p>
<p>Худы, чуць жывы, знаць, даўно не еў хлеба,</p>
<p>Хоць, праўда, к бясхлеб’ю з іх кожны прывык.</p>
<p> </p>
<p>Уйшоў, ўвесь трасецца, стаіць у парозе,</p>
<p>Баіцца йсці далей, ат, ведама, гад!</p>
<p>Ён толькі адважны дрыжаць на марозе,</p>
<p>Крывавы пот ліці, каб пан быў багат.</p>
<p> </p>
<p>Стаіць, і ўздыхае, і слёзы ўцірае,</p>
<p>З нагі на нагу праступае ўсё так,</p>
<p>Гняце, знаці, думка яго неўдалая.</p>
<p>Аж пан запытаўся: «Што скажаш, бядак?»</p>
<p> </p>
<p>«Паночку міленькі!—той гэтак азваўся.—</p>
<p>Будзь ласкаў, змілуйся над горам маім —</p>
<p>Дай хлеба ці жыта, я ўсюдых цягаўся,</p>
<p>Нідзе не дастаў, сам галодны зусім.</p>
<p> </p>
<p>І дома сямёра дзяцей засталося,</p>
<p>Нятоплена печка, няма што варыць,</p>
<p>А дзеткі заводзяць, а жонка галосе...</p>
<p>Не йдзі хоць у хату, так цяжанька жыць.</p>
<p> </p>
<p>Будзь ласкаў, паночку! Як будзе работа,</p>
<p>Я ўдвое за ласку табе адраблю.</p>
<p>Дай з пудзік, мей літасць над нашай бядотай,</p>
<p>Пазыч, бо ці ж буду я грызці зямлю?!»</p>
<p> </p>
<p>І моліцца гэтак, і жаліцца гэтак,</p>
<p>А колькі слёз выліў, сам хіба не знаў,</p>
<p>Клянецца на жонку, клянецца на дзетак,</p>
<p>Што ён не гультай, а што Бог гэтак даў,</p>
<p> </p>
<p>Што град выбіў збожжа усё да каліўка,</p>
<p>Так збіў, нібы конь пакачаўся ў траве...</p>
<p>А добра ж была так абсеяна ніўка,—</p>
<p>Як глянеш, здаецца, па ёй штось плыве.</p>
<p> </p>
<p>«Эй! шчыра, паночку,— ён гэтак гавора.—</p>
<p>З сахой, з бараной увіваўся я ў полі;</p>
<p>Ару, бараную да поту, а скора,</p>
<p>А ўсё каб зрабіці, а ўсё як найболей.</p>
<p> </p>
<p>Аж глянуці люба — абсеяў шнур цэлы:</p>
<p>Лялее пшанічка, авёс і ячмень,</p>
<p>Лялее другі шнур з жытцом, ужо белы;</p>
<p>Хаджу і любуюся кожненькі дзень.</p>
<p> </p>
<p>Вот, думаю, будзе і крупак, і хлеба,</p>
<p>Што лішняе — ў Мінск павязу і прадам;</p>
<p>Вот будзе і солі, эй, ласкаў Бог з неба!</p>
<p>Аддам ў магазын і падаткі аддам.</p>
<p> </p>
<p>Дарэмныя ж думкі былі усё гэта:</p>
<p>Нядолі праўдзівай, знаць, родны я сын!</p>
<p>Дарэмна я біўся вясну так і лета:</p>
<p>Усю маю працу дзень знішчыў адзін.</p>
<p> </p>
<p>Раз неяк на небе з’явілася хмура;</p>
<p>Усякі з нас летняму дожджыку рад,</p>
<p>Але тут шла летняя страшная бура...</p>
<p>О, Божа, хаця б не пасыпаўся град!</p>
<p> </p>
<p>Гром глуха грахоча пад небам высокім,</p>
<p>Прыціхнулі птушкі, схаваўся каршун,</p>
<p>Мігнула маланка адблескам далёкім,</p>
<p>Ударыў у елку гняўлівы пярун.</p>
<p> </p>
<p>Свет пеклам здаецца, зямля раве дзіка,</p>
<p>А неба, сыпнуўшы маланак агнём,</p>
<p>Азвалася бурай шалёнай, вялікай,</p>
<p>Лясы затрашчэлі, дождж лінуў ліўнём.</p>
<p> </p>
<p>Пайшоў я назаўтра к пасевам на поле;</p>
<p>Падходжу, дзе жыта, дзе шнур з ярыной,</p>
<p>Хацеў бы вярнуцца, не йсці ужо болей:</p>
<p>І смутна, і жудка, сам неяк не свой.</p>
<p> </p>
<p>Прыйшоў, і... затрэсліся ногі і рукі,</p>
<p>Хацеў бы заплакаць — дый слёз не дастаў:</p>
<p>Дзе столькі ўлажыў я і працы, і мукі,</p>
<p>Мае ўсе пасевы з зямлёй град змяшаў»...</p>
<p> </p>
<p>Так скончыў няшчасны свой жаль выліваці,</p>
<p>Па твары ж сляза за слязою бяжыць,</p>
<p>Як дзе летняй раніцай на сенажаці</p>
<p>Раса на травіцы вісіць і блішчыць.</p>
<p> </p>
<p>Заплакаў бы, браце, я разам з табою,</p>
<p>Дый слёзаў цяперашні свет не ўзнае;</p>
<p>Сіл трэба магутных змаганню з бядою,</p>
<p>А слёзы, брат, высмеюць толькі твае.</p>
<p> </p>
<p>Вы скажаце, пэўна, што пан злітаваўся,</p>
<p>Даў хлеба ці збожжа, памог у бядзе?</p>
<p>Ці ж знае, чым гора, хто з горам не знаўся?</p>
<p>Паноў такіх добрых няма, брат, нідзе.</p>
<p> </p>
<p>Паны толькі могуць гуляці да поту,</p>
<p>І беднаму гэты пры мне сказаў там:</p>
<p>«Плаціў я улетку табе за работу,</p>
<p>Плаці ж і за хлеб мне: я дарма не дам!»</p>
<p> </p>
<p>[1905-1907]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>