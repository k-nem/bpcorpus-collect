<div class="container">
<div class="book-utils">
<div id="qrcode"></div>
<a href="/Aleh_Lojka/Radzimie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алег Лойка -->
<!-- HEADER_FIELD SectionAuthor: Вершы -->
<!-- HEADER_FIELD Source: Лазарук, М.А.  Родная літаратура :  Падручнік-хрэстаматыя для 6 кл.агульнаадукац.шк.з бел.і рус.мовамі навучання. -  Мн. :  Нар.асвета, 2001. -  271с. -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Радзіме -->
<!-- HEADER_FIELD Uploaded: 2011-08-20T08:00:00Z -->
<h2><a href="http://knihi.com/Aleh_Lojka/">Алег Лойка</a></h2>
<h2>Радзіме</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Усім карэннем — у табе,</p>
<p>Адной галінкай — над табою...</p>
<p>Чым заслужыў, калі паспеў,</p>
<p>Што ты мяне з крыніцаў поіш?..</p>
<p> </p>
<p>А чым табе даўгі сплаціць,</p>
<p>Якіх, чым больш жыву, не меней?..</p>
<p>Як зорны, хлеб мой зіхаціць:</p>
<p>Скарынка —</p>
<p>        у духмяным кмене.</p>
<p> </p>
<p>А я — галіначка адна</p>
<p>Між вечных зор і тых, якія</p>
<p>З крыніц мігочуць давідна,</p>
<p>Упаўшы ў нетры іх жывыя.</p>
<p> </p>
<p>I сэрца, як лісток, трымціць,</p>
<p>Што супакоіць немагчыма:</p>
<p>«А чым даўгі табе сплаціць,</p>
<p>Мая Радзіма?!.»</p>
<p> </p>
<p>Хай не глынуць мне даўкі ком,</p>
<p>Хай шчодрасць мне твая дакорам,—</p>
<p>Не сорамна быць даўжніком,</p>
<p>Забыцца,</p>
<p>        што даўжнік ты,</p>
<p>                сорам.</p>
<p> </p>
<p>Не сорамна любіць да слёз,</p>
<p>Лічыць твой боль і ўзлёт сваімі</p>
<p>I дзякаваць вялікі лёс,</p>
<p>Што даў спазнаць цябе, Радзіма.</p>
<p> </p>
<p>Аглухну — не ад зім і лет,</p>
<p>Аслепну — не ад скрух і плачу,—</p>
<p>Ад прагі чуць твой кожны шэпт</p>
<p>I ўсю тваю бясконцасць бачыць,</p>
<p>Мая Радзіма!..</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: Лазарук, М.А.  Родная літаратура :  Падручнік-хрэстаматыя для 6 кл.агульнаадукац.шк.з бел.і рус.мовамі навучання. -  Мн. :  Нар.асвета, 2001. -  271с.<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>