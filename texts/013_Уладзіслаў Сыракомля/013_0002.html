<div class="container">
<div class="book-utils">
<div id="qrcode"></div>
<a href="/Uladzislau_Syrakomla/Dobryja_viesci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзіслаў Сыракомля -->
<!-- HEADER_FIELD CreationYear: 1848; 1861 -->
<!-- HEADER_FIELD FirstPublicationYear: 1862 -->
<!-- HEADER_FIELD Source: Беларуская літаратура : хрэстаматыя / [складальнікі: У. В. Адамчык, М. В. Адамчык]. - Мінск : Сучасны літаратар, 2004. - 1007 с. -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Добрыя весці -->
<!-- HEADER_FIELD Uploaded: 2011-08-04T09:11:00.000Z -->
<h2><a href="http://knihi.com/Uladzislau_Syrakomla/">Уладзіслаў Сыракомля</a></h2>
<h2>Добрыя весці</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Заходзіць сонца пагодняга лета,</p>
<p>Вее вецер з заходніх нябёс.</p>
<p>Здароў будзь, вецер з далёкага света:</p>
<p>Добрыя ж весці да нас ты прынёс!</p>
<p>Здаровы ж будзьце, эй, добрыя весці!</p>
<p>Там, на Заходзе, праліваюць кроў,</p>
<p>Б'юцца для славы, свабоды і чэсці</p>
<p>I робяць вольных людзей з мужыкоў.</p>
<p>Гудзяць вясёла і песні, і танцы</p>
<p>У добрым жніве на шчаслівы год.</p>
<p>Годзе ж вам, годзе, царыкі-паганцы,</p>
<p>Таптаць з балотам хрышчоны народ!</p>
<p>Годзе ж вам, годзе ў яснай карэце,</p>
<p>Годзе, чыноўнікі, ездзіць у двор.</p>
<p>Годзе вам, годзе, мужыцкія дзеці,</p>
<p>3 хаткі астаткі даваць на пабор.</p>
<p>I панская дзецка, і хамская юха</p>
<p>3 аднэй кватэркі папіваюць мёд:</p>
<p>I прысягнулі навек, да абуха,</p>
<p>Быць сабе вольны і роўны народ.</p>
<p>Мужык і шляхціц засядзе на лаве,</p>
<p>Каб весці раду а сваей зямлі.</p>
<p>Як трэба думаць а грамадскай справе,</p>
<p>На адно мейсца, як браты прыйшлі —</p>
<p>А як урадзім вайну на грамадзе,</p>
<p>Бараніць дзеткі, і зямлю, і дом,</p>
<p>Мужык і шляхціц на каня усядзе</p>
<p>Касіць касою, рубаць тапаром!</p>
<p>Эй, згіне вораг, як Бог нам паможа</p>
<p>За нашу крыўду, за горкі наш жаль.</p>
<p>Запяём песню: «Хваліць цябе, Божа!»</p>
<p>Лягчэй будзе сэрцу, як згіне маскаль.</p>
<p>Зямля ты наша, зямля ты святая,</p>
<p>Радзі нам збожжа ды судзі пажаць, —</p>
<p>Не прыйдзе вораг з маскоўскага краю</p>
<p>На магазын наша зерне браць!</p>
<p>Ручыць рукою худоба ў хаце.</p>
<p>Паны мужыцкіх слёз не забяруць —</p>
<p>Мужык і шляхціц стаў за пане браце,</p>
<p>Рукі за рукі і грудзь за грудзь.</p>
<p>Пяром на карце, сахой на ніве</p>
<p>Адзін другому роўнасць засцярог.</p>
<p>Эй, у свабодзе зажывём шчасліве,</p>
<p>Мы будзем дзеткі, а наш бацька — Бог.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: Беларуская літаратура : хрэстаматыя / [складальнікі: У. В. Адамчык, М. В. Адамчык]. - Мінск : Сучасны літаратар, 2004. - 1007 с.<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>