<div class="container">
<div class="book-utils">
<div id="qrcode"></div>
<a href="/Janka_Kupala/Dzie_kryuda_adviecnaja_spiela.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1931 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзе крыўда адвечная спела -->
<h2><a href="http://knihi.com/Janka_Kupala/">Янка Купала</a></h2>
<h2>Дзе крыўда адвечная спела</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дзе крыўда адвечная спела,</p>
<p>Дзе сыпала гора курганы,</p>
<p>Рукой пралетарскаю смелай</p>
<p>Гнілы стары лад зруйнаваны.</p>
<p> </p>
<p>Старыя паломаны праслы,</p>
<p>Электрыка рвецца ў аконцы,</p>
<p>Мужычая ночка пагасла,</p>
<p>Заззяла калгаснае сонца.</p>
<p> </p>
<p>Сялянска-калгаснае поле</p>
<p>Не стогне ў няволі сягоння,</p>
<p>Не блукае ў полі нядоля,</p>
<p>Пасуцца жалезныя коні.</p>
<p> </p>
<p>Калгаснік уссеўся на трактар,</p>
<p>Стаптаўшы мінулага імя,</p>
<p>Зямлі наравісты характар</p>
<p>Нарогамі стружа стальнымі.</p>
<p> </p>
<p>За скібаю скібу, як стружкі,</p>
<p>Машына умелая сцеле...</p>
<p>Над нівай вясёлыя птушкі</p>
<p>Па-іншаму песні запелі.</p>
<p> </p>
<p>Чырыкаюць дружна, з заўзяццем</p>
<p>Па самы кастрычнік ад мая:</p>
<p>«Паўстаў катаваны пракляццем,</p>
<p>Што трэба рабіць яму, знае».</p>
<p> </p>
<p>1931</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>