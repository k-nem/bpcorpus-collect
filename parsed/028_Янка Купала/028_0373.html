<div class="container">
<div class="book-utils">
<div id="qrcode"></div>
<a href="/Janka_Kupala/Ispanija_budzie_svabodnaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1936 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Іспанія будзе свабоднай -->
<h2><a href="http://knihi.com/Janka_Kupala/">Янка Купала</a></h2>
<h2>Іспанія будзе свабоднай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зараза ў Севіллі, ў Грэнадзе,</p>
<p>На трупы плююць генералы,</p>
<p>Іспанія корчыцца ў здрадзе,</p>
<p>Бушуе фашыстаў навала.</p>
<p> </p>
<p>Шалее разгул інтэрвентаў,</p>
<p>Зладзейскія цягнуцца лапы,</p>
<p>Рэспубліку, волю дашчэнту</p>
<p>Утрупіць мяркуюць сатрапы.</p>
<p> </p>
<p>Італія шле самалёты,—</p>
<p>Хай гінуць іспанцы, іспанкі,</p>
<p>Германія шле кулямёты,</p>
<p>Падводныя лодкі і танкі.</p>
<p> </p>
<p>У Лондане лорды плімуты</p>
<p>Разводзяць свае працэдуры,</p>
<p>Смяюцца з народнай пакуты,</p>
<p>Спраўляюць народу хаўтуры.</p>
<p> </p>
<p>Лунае крывавае сонца,</p>
<p>Крывёй абліліся загоны.</p>
<p>Да бою ўстаюць каталонцы,</p>
<p>Стальныя ідуць батальёны.</p>
<p> </p>
<p>Выходзяць з Астурыі горнай</p>
<p>У бой гарнякі за свабоду.</p>
<p>Народ не падставіць пакорна</p>
<p>Сваіх плеч фашысцкаму зброду.</p>
<p> </p>
<p>А рэжа і дзетак, і матак</p>
<p>Мяцежнікаў чорная зграя.</p>
<p>О, смерць вам бандыты і каты,</p>
<p>Магілы вам помста капае!</p>
<p> </p>
<p>Гатовы Мадрыд к абароне</p>
<p>За шчасце, за ясную долю.</p>
<p>Рэспубліка ў горы сягоння,</p>
<p>Рэспубліка выйдзе на волю!</p>
<p> </p>
<p>Змяце інтэрвентаў навалу,</p>
<p>Змяце мецяжы гнеў народны;</p>
<p>Расквецяцца долы і скалы,</p>
<p>Іспанія будзе свабоднай!</p>
<p> </p>
<p>1936</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>