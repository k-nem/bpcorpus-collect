<div class="container">
<div class="book-utils">
<div id="qrcode"></div>
<a href="/Janka_Kupala/Pry_skacinie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1905-1907] -->
<!-- HEADER_FIELD FirstPublicationYear: 1905; 1907-1908; 1910; 1913; 1918-1920; 1922; 1925; 1929-1930; 1932 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1995 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пры скаціне -->
<h2><a href="http://knihi.com/Janka_Kupala/">Янка Купала</a></h2>
<h2>Пры скаціне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Яшчэ і сонца не ўзышло</p>
<p>Людзей на днеўны труд будзіць,</p>
<p>Тру-гу, тру-гу! на ўсё сяло</p>
<p>Труба пастырская гудзіць.</p>
<p> </p>
<p>Тру-гу, тру-гу! ўставай,</p>
<p>Хто жыў, адзін, другі,</p>
<p>Вароты адчыняй,</p>
<p>Скаціну выганяй!</p>
<p>Тру-гі, тру-гі, тру-гі!</p>
<p> </p>
<p>Ўстае сяло на трубны гук,</p>
<p>Спяшыць к жывёліне сваей,</p>
<p>І вот раздаўся рык і грук</p>
<p>Кароў, авечак і свіней.</p>
<p> </p>
<p>Тру-гу, тру-гу! ідзі</p>
<p>На поле, на лагі,</p>
<p>Скацінка, і глядзі,</p>
<p>Той тая не бадзі!</p>
<p>Тру-гі, тру-гі, тру-гі!</p>
<p> </p>
<p>Ідзе ўсё войска на папар;</p>
<p>Прыйшло, скланіла галаву,</p>
<p>І дружна, дружна мал і стар</p>
<p>Скубець вільготную траву.</p>
<p> </p>
<p>Тру-гу, тру-гу! дзяры</p>
<p>Травіцу з-пад нагі,</p>
<p>Даждаўшыся пары,</p>
<p>Нап’ешся ты вады.</p>
<p>Тру-гі, тру-гі, тру-гі!</p>
<p> </p>
<p>Скубець скаціна, а пастыр</p>
<p>Пасе, пільнуе ад ваўка,</p>
<p>Снуе вакол, удоўж і ўшыр,</p>
<p>То цёлку злае, то быка.</p>
<p> </p>
<p>Тру-гу, тру-гу! з трубы</p>
<p>На свет шырок, даўгі</p>
<p>Мкне адгалос грубы,</p>
<p>Аж стогне лес, дубы.</p>
<p>Тру-гі, тру-гі, тру-гі!</p>
<p> </p>
<p>І вось наеўся ды ідзе</p>
<p>Рагаты сыты полк у хлеў,</p>
<p>Пастух за ім у грамадзе,</p>
<p>Але пастух ці сыт, ці еў?</p>
<p> </p>
<p>Тру-гу, тру-гу! й не сніў...</p>
<p>Пастыр — слуга слугі,</p>
<p>Свой полк кармі-пасі,</p>
<p>Сам после пад’ясі!</p>
<p>Тру-гі, тру-гі, тру-гі!</p>
<p> </p>
<p>[1905-1907]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>