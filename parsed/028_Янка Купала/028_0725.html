<div class="container">
<div class="book-utils">
<div id="qrcode"></div>
<a href="/Janka_Kupala/Tkannie_namiotki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1907 -->
<!-- HEADER_FIELD FirstPublicationYear: 1905; 1907-1908; 1910; 1913; 1918-1920; 1922; 1925; 1929-1930; 1932 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1995 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Тканне намёткі -->
<h2><a href="http://knihi.com/Janka_Kupala/">Янка Купала</a></h2>
<h2>Тканне намёткі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Угнявілі, знаці,</p>
<p>Бога грэшны людзі:</p>
<p>Засухай караці,</p>
<p>Як відаць, іх будзе.</p>
<p> </p>
<p>Чатыры нядзелі,</p>
<p>Як дажджу ні капкі,—</p>
<p>Ўсходы пажаўцелі,</p>
<p>Вянуць кветкі, траўкі.</p>
<p> </p>
<p>Зямелька сухая —</p>
<p>Нарога не ўбіці,</p>
<p>Сонца не кідае,</p>
<p>Як агнём, смаліці.</p>
<p> </p>
<p>З чалавечых твараў</p>
<p>Пот цурком ліецца,</p>
<p>Здаецца — ўсё з жару,</p>
<p>Свет гарыць — здаецца.</p>
<p> </p>
<p>Быці неўраджаю,</p>
<p>Быці галадусе,</p>
<p>Для цэлага краю</p>
<p>Цяжка быці мусіць.</p>
<p> </p>
<p>Чым-небудзь, а трэба</p>
<p>Ублагаці Бога,</p>
<p>Каб дожджыку з неба</p>
<p>Ён паслаў хоць троха:</p>
<p> </p>
<p>Бярымось намётку</p>
<p>Ткаці гурмай, жыва,</p>
<p>Спагонім ахвотку</p>
<p>Над працай для ніваў!</p>
<p> </p>
<p>Кабеты, дзяўчаты,</p>
<p>Борздзенька збірацца</p>
<p>Да аднае хаты,</p>
<p>Да супольнай працы!</p>
<p> </p>
<p>Ты бяры, Маланка,</p>
<p>Мяліцу лён цёрці,</p>
<p>Трапло бяры, Ганка,</p>
<p>Кастрыцу абдзёрці!</p>
<p> </p>
<p>Данілісе шчоткі</p>
<p>Лён часаць прынесці,</p>
<p>Дзвюх дачок Дароткі</p>
<p>Мусяць прасці сесці.</p>
<p> </p>
<p>Ды хай кожна зносіць</p>
<p>Што-небудзь — сказаці!</p>
<p>Кросны мае Зося —</p>
<p>Там і будзем ткаці.</p>
<p> </p>
<p>І вось усёй вёскай</p>
<p>Сабраліся ўрэшце.</p>
<p>Нуце, ласкай боскай</p>
<p>Свет, бабы, пацешце!</p>
<p> </p>
<p>Дружна і ахвотна</p>
<p>Бяруцца за дзела:</p>
<p>Трэба, каб намётка</p>
<p>К вечару паспела.</p>
<p> </p>
<p>Адна ломіць жмені,</p>
<p>Чысціць іх другая,</p>
<p>Трэцця трэпле ў сенях,</p>
<p>Кастру выбівае.</p>
<p> </p>
<p>Увязваюць тыя</p>
<p>Да прасніц кудзелі,</p>
<p>К гатовым другія</p>
<p>Прасці жыва селі.</p>
<p> </p>
<p>Вось трохі напралі,—</p>
<p>На маткі звіваюць,</p>
<p>Калкі паўбівалі,</p>
<p>Снаваць пачынаюць.</p>
<p> </p>
<p>Спралі ўсё, што спрасці</p>
<p>Ў дзянёк мелі гэты,</p>
<p>Сталі ў бёрда класці</p>
<p>Аснову кабеты.</p>
<p> </p>
<p>На навой праз бёрда</p>
<p>Аснову ўскруцілі,</p>
<p>А роўна і цвёрда</p>
<p>Ў чыны зарадзілі.</p>
<p> </p>
<p>Да нітоў прыгналі</p>
<p>Панажы два ў доле,</p>
<p>Цэвак насукалі</p>
<p>І ткаць сталі зволі.</p>
<p> </p>
<p>Паволі — спачатку,</p>
<p>Хутчэй — штораз далей,</p>
<p>Вось і ўсё! Ў канчатку</p>
<p>Губку адаткалі.</p>
<p> </p>
<p>Губку не малую:</p>
<p>Локці два без мала! —</p>
<p>Колькі на такую</p>
<p>Сцяну пражы стала.</p>
<p> </p>
<p>Памыць крыху ўрэшце —</p>
<p>Хай бялейшай стане,</p>
<p>Ды ў царкву занесці</p>
<p>І ждаць змілавання.</p>
<p> </p>
<p>1907</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>