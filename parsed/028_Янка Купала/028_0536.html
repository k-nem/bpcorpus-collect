<div class="container">
<div class="book-utils">
<div id="qrcode"></div>
<a href="/Janka_Kupala/Novaja_vosien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1930 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Новая восень -->
<h2><a href="http://knihi.com/Janka_Kupala/">Янка Купала</a></h2>
<h2>Новая восень</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Па-новаму восень палеткі</p>
<p>Абходзіць, глядзіць гаспадаркі...</p>
<p>Пайшлі аддыхаць пад паветкі,</p>
<p>Згуляўшы дажынкі, жнівяркі.</p>
<p> </p>
<p>Закаўкалі каўкі на ўзвышшы,</p>
<p>Затрэсліся лісці ў гушчарні...</p>
<p>Цапы на сяле заглушыўшы,</p>
<p>Бушуе камбайн-малатарня.</p>
<p> </p>
<p>Даўжэй цень кладзецца ад хатаў,</p>
<p>Цяжаюцца пульхна папары...</p>
<p>Адборныя жыта зярняты</p>
<p>Саджае сяўнік у гектары.</p>
<p> </p>
<p>Віхор па кустах, па галінах</p>
<p>З усходу пагульвае свежы...</p>
<p>Дабром папаўняе спажыўным</p>
<p>Сячкарня сілосныя вежы.</p>
<p> </p>
<p>У вырай сабраліся гусі,</p>
<p>І жораў азваўся пад небам...</p>
<p>Плывуць па шляхах Беларусі</p>
<p>Абозы чырвоныя з хлебам.</p>
<p> </p>
<p>Асенняе сонца спакойна</p>
<p>Ў прасторах нямых пахаджае...</p>
<p>Гуляе пад сцягам чырвоным</p>
<p>Калгаснае свята ўраджаю.</p>
<p> </p>
<p>1930</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>