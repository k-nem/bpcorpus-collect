<div class="container">
<div class="book-utils">
<div id="qrcode"></div>
<a href="/Janka_Kupala/Kamsamolu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1936] -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Камсамолу -->
<h2><a href="http://knihi.com/Janka_Kupala/">Янка Купала</a></h2>
<h2>Камсамолу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гэй ты, моладзь, наша змена,</p>
<p>Камсамольцы, камсамолкі,</p>
<p>Як жа светла, як адменна</p>
<p>Свеціш колерам вясёлкі!</p>
<p> </p>
<p>Маладой юнацкай славай,</p>
<p>Ці то ўзімку, ці то летам,</p>
<p>Нібы сонца, цуднай з’явай</p>
<p>Прамянееш ты ў сусветах.</p>
<p> </p>
<p>Далей, вышай, у прасторы</p>
<p>Па ўраджай з сяўбы багаты,</p>
<p>Камсамольцы-вярнігоры,</p>
<p>Сталінскія арляняты!</p>
<p> </p>
<p>*</p>
<p>Хто наперадзе са сцягам,</p>
<p>На якім красуе Сталін,</p>
<p>Пакарыў сваёй адвагай</p>
<p>Неразгаданыя далі?</p>
<p> </p>
<p>Хто найшчыршыя парывы</p>
<p>Сваіх думак, свайго сэрца</p>
<p>Аддае савецкім нівам,</p>
<p>Дрогнуць светам з сэрцам рвецца?</p>
<p> </p>
<p>Далей, вышай, у прасторы</p>
<p>Па ўраджай з сяўбы багаты,</p>
<p>Камсамольцы-вярнігоры,</p>
<p>Сталінскія арляняты!</p>
<p> </p>
<p>*</p>
<p>Ці то сушы, ці то моры,</p>
<p>Ці то высі паднябесся,</p>
<p>Усюды стрэнеш непакораў —</p>
<p>Камсамольцаў нашых з песняй.</p>
<p> </p>
<p>Хай там бура, завіруха,</p>
<p>Хай пурга сапе і плача,</p>
<p>Стуль тваё пачуе вуха</p>
<p>Камсамольскі гарт юначы.</p>
<p> </p>
<p>Далей, вышай, у прасторы</p>
<p>Па ўраджай з сяўбы багаты,</p>
<p>Камсамольцы-вярнігоры,</p>
<p>Сталінскія арляняты!</p>
<p> </p>
<p>*</p>
<p>Чыя кірка ў падзямеллі</p>
<p>Першай пласт вугля цярэбіць</p>
<p>І чый трактар першым сцеле</p>
<p>Скібы на калгаснай глебе?</p>
<p> </p>
<p>Чые звоняць звонка косы</p>
<p>На мурожнай сенажаці?</p>
<p>Хто йдзе першым у пракосах,</p>
<p>Што і ветру не дагнаці?</p>
<p> </p>
<p>Глыбей, далей, у прасторы</p>
<p>Па ўраджай з сяўбы багаты,</p>
<p>Камсамольцы-вярнігоры,</p>
<p>Сталінскія арляняты!</p>
<p> </p>
<p>*</p>
<p>Глянь, карабль плыве дасужна,</p>
<p>Дыміць комін параходны,—</p>
<p>Камсамольцы сям’ёй дружнай</p>
<p>Рэжуць хвалі ў шляху водным.</p>
<p> </p>
<p>Ніпачым ім рыфы, скалы,</p>
<p>Ані смерчы, ні бураны,—</p>
<p>З маладым плывуць запалам</p>
<p>Цераз моры-акіяны.</p>
<p> </p>
<p>Далей, вышай, у прасторы</p>
<p>Па ўраджай з сяўбы багаты,</p>
<p>Камсамольцы-вярнігоры,</p>
<p>Сталінскія арляняты!</p>
<p> </p>
<p>*</p>
<p>Глянь у неба, ў стратасферу,</p>
<p>Дзе сягнуць не можа й вока,—</p>
<p>Камсамолец неба мерыць,</p>
<p>Сячэ крыллем вал аблокаў.</p>
<p> </p>
<p>З самалётам днём і ночай</p>
<p>Мігаціцца ў безграніччы,</p>
<p>Днём смяецца сонцу ў вочы,</p>
<p>Ночкай зорнай зоры ліча.</p>
<p> </p>
<p>Далей, вышай, у прасторы</p>
<p>Па ўраджай з сяўбы багаты,</p>
<p>Камсамольцы-вярнігоры,</p>
<p>Сталінскія арляняты!</p>
<p> </p>
<p>*</p>
<p>На фарпостах, на граніцах</p>
<p>Безгранічных нашых зямляў</p>
<p>З карабінам ля стражніцаў</p>
<p>Камсамолец не задрэмле.</p>
<p> </p>
<p>З ім не жарты, з ім не гулі,-</p>
<p>Сцеражыся, подлы вораг!</p>
<p>Яго метка цэліць куля,—</p>
<p>Змеле злыдзеня на порах.</p>
<p> </p>
<p>Далей, вышай, у прасторы</p>
<p>Па ўраджай з сяўбы багаты,</p>
<p>Камсамольцы-вярнігоры,</p>
<p>Сталінскія арляняты!</p>
<p> </p>
<p>*</p>
<p>Я шчаслівы, што я разам</p>
<p>Пяю песні з камсамолам,</p>
<p>Пяем песні складным сказам</p>
<p>Ажно рэхі йдуць наўкола.</p>
<p> </p>
<p>Родзіць буйна наша поле,</p>
<p>Сады нашы, агароды,</p>
<p>Гудуць гулка з добрай волі</p>
<p>Нашы фабрыкі, заводы.</p>
<p> </p>
<p>Далей, вышай, у прасторы</p>
<p>Па ўраджай з сяўбы багаты,</p>
<p>Камсамольцы-вярнігоры,</p>
<p>Сталінскія арляняты!</p>
<p> </p>
<p>[1936]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>