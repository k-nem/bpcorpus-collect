<div class="container">
<div class="book-utils">
<div id="qrcode"></div>
<a href="/Janka_Kupala/Sah_u_sah.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1920-1925] -->
<!-- HEADER_FIELD FirstPublicationYear: 1962; 1974 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Шаг у шаг... -->
<h2><a href="http://knihi.com/Janka_Kupala/">Янка Купала</a></h2>
<h2>Шаг у шаг...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шаг у шаг, ваякі-хлопцы! —</p>
<p>Весялей жа, малайцы!</p>
<p>Весялей жа, удалыя</p>
<p>Беларускія байцы!</p>
<p> </p>
<p>Узніміся, Сцяг Чырвоны!</p>
<p>І ты, зорка, чырваней!</p>
<p>Пралетарская пяхота</p>
<p>Не ўстыдзіць сабой людзей!</p>
<p> </p>
<p>Адступаць назад не ўмеем,</p>
<p>А йдзём горда мы ўпярод,</p>
<p>Уміраючы за волю,</p>
<p>За працоўны ўвесь народ.</p>
<p>Узніміся, Сцяг Чырвоны! і г. д.</p>
<p> </p>
<p>І сваіх чырвоных дзетак,</p>
<p>Сказам аб былом жыццю</p>
<p>Мы навучым, як змагацца</p>
<p>За Рэспубліку сваю.</p>
<p>Узніміся, Сцяг Чырвоны! і г. д.</p>
<p> </p>
<p>Шаг у шаг, ваякі-хлопцы!</p>
<p>Ды вышэй Сцяг Акцябра!</p>
<p>Паланее над зямлёю</p>
<p>Пралетарская Зара.</p>
<p>Узніміся, Сцяг Чырвоны! і г. д.</p>
<p> </p>
<p>Як вучылі камунары,</p>
<p>Мы вядзём з нявольнай цьмы,</p>
<p>3-пад запораў капіталу</p>
<p>Ўсіх такіх жа, як і мы.</p>
<p>Узніміся, Сцяг Чырвоны! і г.д.</p>
<p> </p>
<p>У ваякаў непабедных</p>
<p>Дух адважнага байца,—</p>
<p>Давядзём свабоды справу</p>
<p>Да пабеднага канца.</p>
<p>Узніміся, Сцяг Чырвоны! і г. д.</p>
<p> </p>
<p>На зару чырвонай волі,</p>
<p>Што ў мільён гарыць агнёў,</p>
<p>Узіраюцца з надзеяй</p>
<p>Пралетары ўсіх краёў.</p>
<p>Узніміся, Сцяг Чырвоны! і г. д.</p>
<p> </p>
<p>Шаг у шаг, ваякі-хлопцы!</p>
<p>Весялей жа, малайцы!</p>
<p>Весялей жа, удалыя</p>
<p>Беларускія байцы!</p>
<p> </p>
<p>Узніміся, Сцяг Чырвоны!</p>
<p>І ты, зорка, чырваней!</p>
<p>Пралетарская пяхота</p>
<p>Не ўстыдзіць сабой людзей!</p>
<p> </p>
<p> </p>
<p>[1920-1925]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>