<div class="container">
<div class="book-utils">
<div id="qrcode"></div>
<a href="/Janka_Kupala/Zar_nie_zhas.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1913 -->
<!-- HEADER_FIELD FirstPublicationYear: 1911-1915; 1918-1920; 1922; 1929-1930; 1932; 1997 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Жар не згас -->
<h2><a href="http://knihi.com/Janka_Kupala/">Янка Купала</a></h2>
<h2>Жар не згас</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Цяжка, горка мы жылі</p>
<p>З году ў год, ад веку к веку,</p>
<p>Столькі на сваёй зямлі</p>
<p>Церпім, выцерпелі здзеку!</p>
<p> </p>
<p>Хто змагаўся, а хто спаў,</p>
<p>Хто ліў слёзы, хто смяяўся,</p>
<p>Ды з нас кожны не прапаў —</p>
<p>Тым, чым быў, далей застаўся.</p>
<p> </p>
<p>Хай там віхры стрэхі рвуць,</p>
<p>Хай там ёрмы чэшуць злыдні,—</p>
<p>Нашы праўды не памруць,</p>
<p>Ночы царстваваць абрыдне.</p>
<p> </p>
<p>Хоць і гоніць небарак</p>
<p>Кат з дамоўкай жыць сам-насам,—</p>
<p>Нашы маткі нам ваяк</p>
<p>Новых выгадуюць з часам.</p>
<p> </p>
<p>Ў сэрцах нашых жар не згас —</p>
<p>Бухне ў свет калісь яскрава,</p>
<p>Бо наперадзе йшчэ ў нас</p>
<p>Барацьба, жыццё і слава!</p>
<p> </p>
<p>1913</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>