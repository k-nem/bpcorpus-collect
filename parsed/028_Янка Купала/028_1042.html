<div class="container">
<div class="book-utils">
<div id="qrcode"></div>
<a href="/Taras_Saucenka/Pazouknuu_list_Pryhasli_vocy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Тарас Шаўчэнка -->
<!-- HEADER_FIELD CreationYear: 1906 -->
<!-- HEADER_FIELD FirstPublicationYear: 1908; 1913-1914; 1925; 1929-1930 -->
<!-- HEADER_FIELD LangOrig: ukr -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Пажоўкнуў ліст... Прыгаслі вочы..." -->
<!-- HEADER_FIELD Translation: Янка Купала -->
<h2><a href="http://knihi.com/Taras_Saucenka/">Тарас Шаўчэнка</a></h2>
<h2>"Пажоўкнуў ліст... Прыгаслі вочы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p><i>З украінскай – Т. Шаўчэнкі</i></p>
<p> </p>
<p>Пажоўкнуў ліст... Прыгаслі вочы.</p>
<p>Заснулі думы, сэрца спіць,</p>
<p>І ўсё заснула, і не знаю,</p>
<p>Ці я жыву, ці дажываю,</p>
<p>Ці так па свеце валачуся,</p>
<p>Бо ўжо не плачу, не смяюся...</p>
<p> </p>
<p>Дзе ты, доля? Дзе ты, доля?</p>
<p>Няма ніякой!</p>
<p>Калі добрай шкода, Божа,</p>
<p>То дай хоць благой!</p>
<p> </p>
<p>Не дай спаць ты хадзячаму,</p>
<p>Сэрцам абмірацца,</p>
<p>І гнілою калодаю</p>
<p>Па свеце валяцца.</p>
<p> </p>
<p>А дай жыць душою, сэрцам</p>
<p>І цябе хваліць,</p>
<p>І твой свет нерукатворны,</p>
<p>І людзей любіць...</p>
<p> </p>
<p>Страх упасці у кайданы,</p>
<p>Мерці у няволі,</p>
<p>А яшчэ горш спаць бяздушна,</p>
<p>Ой, спаці на волі.</p>
<p> </p>
<p>Каб, заснуўшы на век векаў,</p>
<p>І следу не кінуў</p>
<p>Ніякага і такога:</p>
<p>Ці жыў, ці загінуў.</p>
<p> </p>
<p>Дзе ты, доля? Дзе ты, доля?</p>
<p>Няма ніякой!</p>
<p>Калі добрай шкода, Божа,</p>
<p>То дай хоць благой.</p>
<p> </p>
<p>1906</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>