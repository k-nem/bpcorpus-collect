<div class="container">
<div class="book-utils">
<div id="qrcode"></div>
<a href="/Maryja_Kanapnickaja/Jak_karol_u_pachod_vychodziu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Марыя Канапніцкая -->
<!-- HEADER_FIELD CreationYear: [1907]? -->
<!-- HEADER_FIELD FirstPublicationYear: 1908; 1913-1914; 1925; 1929-1930 -->
<!-- HEADER_FIELD LangOrig: pol -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Як кароль ў паход выходзіў... -->
<!-- HEADER_FIELD Translation: Янка Купала -->
<h2><a href="http://knihi.com/Maryja_Kanapnickaja/">Марыя Канапніцкая</a></h2>
<h2>Як кароль ў паход выходзіў...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З польскай — М. Канапніцкай</i></p>
<p> </p>
<p>Як кароль ў паход выходзіў,</p>
<p>Голас зычных труб праводзіў,</p>
<p>Залацісты сурмы йгралі</p>
<p>На пабеду ў добрай хвалі.</p>
<p> </p>
<p>А як Стах пайшоў на бітвы,</p>
<p>Зашаптаў яму малітвы</p>
<p>Цёмны лес ды жыта ў полі</p>
<p>На нудоту, на нядолю.</p>
<p> </p>
<p>На вайне ўсцяж кулі свішчуць,</p>
<p>Як касою людцаў нішчаць,</p>
<p>Каралі найлепей б’юцца,</p>
<p>Мужыкі ж найбольш кладуцца.</p>
<p> </p>
<p>Шалясцяць сцягі шаўковы,</p>
<p>Недзе крыж скрыпіць вясковы;</p>
<p>Стах ад раны умірае,</p>
<p>А кароль здароў вяртае.</p>
<p> </p>
<p>У вароты як уехаў,</p>
<p>Выйшла зорка на пацеху,</p>
<p>І усе зайгралі звоны</p>
<p>На ўсе светавы староны.</p>
<p> </p>
<p>Як дол мужыку капалі,</p>
<p>Зашумелі дрэвы ў далі,</p>
<p>Зашумелі праз дубровы</p>
<p>Тыя кветачкі ліллёвы.</p>
<p> </p>
<p>[1907?]</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>