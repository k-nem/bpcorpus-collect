<div class="container">
<div class="book-utils">
<div id="qrcode"></div>
<a href="/Janka_Kupala/Soniecnamu_Sata_Rustavieli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1937 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сонечнаму Шата Руставелі -->
<h2><a href="http://knihi.com/Janka_Kupala/">Янка Купала</a></h2>
<h2>Сонечнаму Шата Руставелі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Грузінка, і сонца, і снежныя горы,</p>
<p>Віно вінаграднае, месяц і зоры,</p>
<p>Шчаслівыя сонечна саклі, аулы...</p>
<p>О, колькі прастору для думкі для чулай!</p>
<p> </p>
<p>У скалы мёд зносяць руплівыя пчолы,</p>
<p>Чабан грае песню на зурне вясёлай.</p>
<p>О, слаўная Грузія, Эльбрус герояў,</p>
<p>Як соладка жыці, спяваці з табою!</p>
<p> </p>
<p>Тут казка і праўда жыве з Руставелем</p>
<p>У кожнае сакле, у кожным ушчэллі,</p>
<p>Арол недасяжны, мядзведзь неапеты</p>
<p>І барс быстраногі нам сведчаць аб гэтым.</p>
<p> </p>
<p>Народ гераічны скрозь горы, даліны</p>
<p>Стагоддзямі з сэрцам радзімай краіны</p>
<p>Да нашага часу, да сталінскай славы</p>
<p>Данёс Руставелевы думы і справы.</p>
<p> </p>
<p>Стагоддзі мінулі, йсці будуць стагоддзі,</p>
<p>А ў гордым, свабодным грузінскім народзе</p>
<p>Для песень, для шчасця, хвалюючы грудзі,</p>
<p>Як быў Руставелі, так вечна жыць будзе.</p>
<p> </p>
<p>Каўказскія казкі, як ласка дзявоча,</p>
<p>Далёка, прывабна, скрозь сонца, скрозь ночы,</p>
<p>Разносяць па свеце людскія прыселлі</p>
<p>І думы, і сказы, што даў Руставелі.</p>
<p> </p>
<p>Грузінка, і сонца, і снежныя горы,</p>
<p>Віно вінаграднае, месяц і зоры,</p>
<p>Шчаслівыя сонечна саклі, аулы...</p>
<p>О, колькі прастору для думкі для чулай!</p>
<p> </p>
<p>1937</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>