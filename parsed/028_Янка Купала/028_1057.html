<div class="container">
<div class="book-utils">
<div id="qrcode"></div>
<a href="/Taras_Saucenka/M_Markievicu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Тарас Шаўчэнка -->
<!-- HEADER_FIELD CreationYear: [1938] -->
<!-- HEADER_FIELD FirstPublicationYear: 1934-1935; 1938-1939 -->
<!-- HEADER_FIELD LangOrig: ukr -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: М. Маркевічу -->
<!-- HEADER_FIELD Translation: Янка Купала -->
<h2><a href="http://knihi.com/Taras_Saucenka/">Тарас Шаўчэнка</a></h2>
<h2>М. Маркевічу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З украінскай — Т. Шаўчэнкі</i></p>
<p> </p>
<p>Бандурыста, арол сізы!</p>
<p>Добра табе, браце:</p>
<p>Маеш крылле, маеш сілу,</p>
<p>Ёсць калі лятаці.</p>
<p>Цяпер ляціш на Ўкраіну —</p>
<p>Цябе выглядаюць.</p>
<p>Паляцеў бы я з табою,</p>
<p>Ды хто прывітае?</p>
<p>Я чужы тут, адзінокі,</p>
<p>І на Украіне</p>
<p>Сірата я, мой галубе,</p>
<p>Як і на чужыне.</p>
<p>Чаго ж сэрца б’ецца, рвецца</p>
<p>Я там адзінокі!..</p>
<p>Адзінокі... А Ўкраіна!</p>
<p>А той стэп шырокі!</p>
<p>Там павее вецер буйны,</p>
<p>Як брат загавора;</p>
<p>Там у полі доля, воля,</p>
<p>Там сіняе мора</p>
<p>Выйгрывае, хваліць Бога,</p>
<p>Тугу разганяе;</p>
<p>З буйным ветрам там магілы</p>
<p>Ў стэпе размаўляюць.</p>
<p>Размаўляюць такім ладам,</p>
<p>Сумуючы ў полі:</p>
<p>«Было калісь, ды мінула,</p>
<p>Не вернецца болей!»</p>
<p>Паляцеў бы я, паслухаў,</p>
<p>Заплакаў бы з імі...</p>
<p>Ды бач! Доля прыкавала</p>
<p>Між людзьмі чужымі.</p>
<p> </p>
<p>[1938]</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>