<div class="container">
<div class="book-utils">
<div id="qrcode"></div>
<a href="/Taras_Saucenka/Zapaviedz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Тарас Шаўчэнка -->
<!-- HEADER_FIELD CreationYear: [1934] -->
<!-- HEADER_FIELD FirstPublicationYear: 1934-1935; 1938-1939 -->
<!-- HEADER_FIELD LangOrig: ukr -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Запаведзь -->
<!-- HEADER_FIELD Translation: Янка Купала -->
<h2><a href="http://knihi.com/Taras_Saucenka/">Тарас Шаўчэнка</a></h2>
<h2>Запаведзь</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З украінскай — Т. Шаўчэнкі</i></p>
<p> </p>
<p>Як памру я, пахавайце</p>
<p>На Ўкраіне мілай,</p>
<p>Сярод стэпу на кургане,</p>
<p>Дзе продкаў магіла:</p>
<p>Каб нязмеранае поле,</p>
<p>Дняпро і абрывы</p>
<p>Было відна, было чутна,</p>
<p>Як раве бурлівы!</p>
<p>Як пагоніць з Украіны</p>
<p>У сіняе мора</p>
<p>Кроў варожжу... Во тады я</p>
<p>І нівы, і горы —</p>
<p>Ўсё пакіну й да самога</p>
<p>Бога палунаю</p>
<p>Маліціся... А да тых пор</p>
<p>Бога я не знаю!</p>
<p>Пахавайце ды ўставайце,</p>
<p>Кайданы парвіце</p>
<p>І варожай злой крывёю</p>
<p>Волю акрапіце!</p>
<p>І мяне ў сям’і вялікай,</p>
<p>Ў сям’і вольнай, новай</p>
<p>Не забудзьце памянуці</p>
<p>Добрым ціхім словам.</p>
<p> </p>
<p>[1934]</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>