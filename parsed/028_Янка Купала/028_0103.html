<div class="container">
<div class="book-utils">
<div id="qrcode"></div>
<a href="/Janka_Kupala/Adnaasobniku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1938 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Аднаасобніку -->
<h2><a href="http://knihi.com/Janka_Kupala/">Янка Купала</a></h2>
<h2>Аднаасобніку</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Што ты спіш? для каго?</p>
<p>Эх, аднаасобнік!</p>
<p>Адзіноцтву, бядзе</p>
<p>Дасужы падсобнік.</p>
<p> </p>
<p>Дваццаць год, як за сном</p>
<p>Свету ты не бачыш.</p>
<p>Нібы курыца, ў цьме</p>
<p>Квокчыш ды кудахчыш.</p>
<p> </p>
<p>Чуць карова і конь</p>
<p>Дыхаюць за плотам.</p>
<p>І чуць дыхаеш сам,</p>
<p>Вымазаны потам.</p>
<p> </p>
<p>Во — калгас, вунь — калгас,</p>
<p>Людзі там як людзі,—</p>
<p>Ў грамадзе, ў яснаце</p>
<p>Вольна дышуць грудзі.</p>
<p> </p>
<p>Трактар полем ідзе,</p>
<p>Ложыць скібу ў скібы,</p>
<p>А ў цябе тупы плуг,</p>
<p>Ці ж не бачыш хіба?</p>
<p> </p>
<p>Засяюць а ў пару</p>
<p>Землі зернем чыстым,</p>
<p>Буйна руні растуць,</p>
<p>Гнуцца каласіста.</p>
<p> </p>
<p>Во касцы грамадой</p>
<p>Косяць сенажаці,</p>
<p>Грамадой ураджай</p>
<p>Выйшлі жнеі жаці.</p>
<p> </p>
<p>Гоман, песні плывуць</p>
<p>Гулка ад калгаса...</p>
<p>Ты маўчыш і глядзіш</p>
<p>На ўсё гэта ласа.</p>
<p> </p>
<p>Яны ўперад ідуць</p>
<p>Шляхам бітым, ясным,</p>
<p>Ты пляцешся ў хвасце,</p>
<p>Збеднены, няшчасны.</p>
<p> </p>
<p>Во на выбары йдуць</p>
<p>З сталінскім партрэтам,</p>
<p>Ты ж украдкай брыдзеш,</p>
<p>Як не сорам гэта?!</p>
<p> </p>
<p>Што ты спіш? для каго?</p>
<p>Эх, аднаасобнік!</p>
<p>Адзіноцтву, бядзе</p>
<p>Дасужы падсобнік.</p>
<p> </p>
<p>1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>