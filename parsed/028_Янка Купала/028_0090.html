<div class="container">
<div class="book-utils">
<div id="qrcode"></div>
<a href="/Janka_Kupala/A_jak_nam_zorki_zahasnuc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1906-1910] -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: А як нам зоркі загаснуць... -->
<h2><a href="http://knihi.com/Janka_Kupala/">Янка Купала</a></h2>
<h2>А як нам зоркі загаснуць...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А як нам зоркі загаснуць,</p>
<p>Месяц не зменіцца болей,—</p>
<p>Прыйдзем да вечнага шчасця,</p>
<p>Цемры к нам прыйдуць з патоляй.</p>
<p> </p>
<p>З глыб неразгаднага быту</p>
<p>Новае прыйдзе збаўленне,</p>
<p>Ўсё нам памера, паліча,</p>
<p>Думкі разбіты і церні.</p>
<p> </p>
<p>А покі яснасць старая</p>
<p>Будзе свае снаваць ніці,</p>
<p>З хаты да хаты не кіне</p>
<p>Дух векавечны блудзіці.</p>
<p> </p>
<p>Стукнецца ў шыбіны, ў сенцы,</p>
<p>Ўкіне свой кліч-заклінанне...</p>
<p>Мы, падыходзячы к ночам,</p>
<p>Ждаць будзем новых світанняў.</p>
<p> </p>
<p>А як на нашай на ніве</p>
<p>Крыўда гняздзіцца ўсё будзе,</p>
<p>Новыя выплывуць сілы,</p>
<p>Новыя к слаўнасці грудзі;</p>
<p> </p>
<p>Сэрцы ахвярна паложаць,</p>
<p>Насып насыплюць высокі,</p>
<p>І не пяройдзе той насып</p>
<p>Злыбеды цень бледнавокі!</p>
<p> </p>
<p>А покі думка аб праўдзе</p>
<p>Не ўздзене плесні-сівізны,</p>
<p>Будзем нясці свае ношы</p>
<p>К ціхім мальбішчам айчызны.</p>
<p> </p>
<p>Свежыя ўздзенуць нам кіры;</p>
<p>Мы ўжо таго не забудзем,</p>
<p>Што нам пры вечным скананні</p>
<p>Ўсё, ўсё палічана будзе.</p>
<p> </p>
<p>[1906-1910]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>