<div class="container">
<div class="book-utils">
<div id="qrcode"></div>
<a href="/Janka_Kupala/Dzvie_dziaucyny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1935 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзве дзяўчыны -->
<h2><a href="http://knihi.com/Janka_Kupala/">Янка Купала</a></h2>
<h2>Дзве дзяўчыны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Па узгорках, па далінах,</p>
<p>Ветрам-віхрам несупынна</p>
<p>Мчыцца быстрая машына,</p>
<p>А ў машыне дзве дзяўчыны,</p>
<p>Дзве дзяўчыны, як маліны...</p>
<p> </p>
<p>Сцеражыся, супраціўнік!</p>
<p>Адбівае дні гадзіннік.</p>
<p> </p>
<p>Шофер з іх адна бывалы —</p>
<p>Ёй не страшны віры, скалы,</p>
<p>Долы, горы, перавалы,</p>
<p>Дае ход машыне ўдалай,</p>
<p>А ўсё далей хваляй, валам...</p>
<p> </p>
<p>Сцеражыся, супраціўнік!</p>
<p>Адбівае дні гадзіннік.</p>
<p> </p>
<p>Інжынер — тая другая,</p>
<p>Будаваць машыны знае,</p>
<p>Аб ёй слава па ўсім краі:</p>
<p>Што такая маладая,</p>
<p>А машыны выдумляе!..</p>
<p> </p>
<p>Сцеражыся, супраціўнік!</p>
<p>Адбівае дні гадзіннік.</p>
<p> </p>
<p>У расквечаным прасторы</p>
<p>Дзве дзяўчыны-непакоры</p>
<p>Едуць полем, едуць борам,</p>
<p>Перад імі сушы, моры,</p>
<p>А над імі сонца, зоры.</p>
<p> </p>
<p>Сцеражыся, супраціўнік!</p>
<p>Адбівае дні гадзіннік.</p>
<p> </p>
<p>1935</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>