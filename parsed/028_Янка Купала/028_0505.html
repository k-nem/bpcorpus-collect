<div class="container">
<div class="book-utils">
<div id="qrcode"></div>
<a href="/Janka_Kupala/Nastau_carod.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Настаў чарод... -->
<h2><a href="http://knihi.com/Janka_Kupala/">Янка Купала</a></h2>
<h2>Настаў чарод...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Настаў чарод,</p>
<p>Ідзі, народ,</p>
<p>На свой вялікі вольны сход!</p>
<p>Ты сотні год</p>
<p>Ліў кроў і пот,</p>
<p>Каб сыты быў варшаўскі зброд.</p>
<p> </p>
<p>Цябе, мой брат,</p>
<p>Губіў пан-кат,</p>
<p>Скарынцы хлеба ты быў рад,</p>
<p>У світцы з лат</p>
<p>Не ведаў свят</p>
<p>І не мінаў астрожных крат.</p>
<p> </p>
<p>Плыве гул-сказ:</p>
<p>— Настаў твой час,</p>
<p>Час кінуць жудкі свой папас!</p>
<p>Быць сярод нас</p>
<p>Між ясных крас</p>
<p>Мы клікалі цябе не раз.</p>
<p> </p>
<p>Ідзі і знай,</p>
<p>Свой голас дай</p>
<p>За свой савецкі родны край!</p>
<p>Зялёны гай,</p>
<p>Чырвоны май</p>
<p>Ты з намі радасна спаткай!</p>
<p> </p>
<p>Палёў прастор,</p>
<p>І луг, і бор,</p>
<p>Спакой і шум далін і гор</p>
<p>У твой жа двор</p>
<p>Прыйшлі на збор,</p>
<p>Прыйшлі ў святле крамлёўскіх зор.</p>
<p> </p>
<p>Не будзе здзек</p>
<p>Табе ўвесь век</p>
<p>Крывавых слёз тачыць з павек.</p>
<p>Чужых апек</p>
<p>Ланцуг пасек —</p>
<p>Ты ўжо свабодны чалавек!</p>
<p> </p>
<p>У новы свет</p>
<p>Пасля ўсіх бед</p>
<p>Ідзі, красуй, як макаў цвет!</p>
<p>Іскрыць прасвет,</p>
<p>Звініць прывет,</p>
<p>Ты церабі да шчасця след!</p>
<p> </p>
<p>За шчасце, знай,</p>
<p>Свой голас дай</p>
<p>За свой савецкі родны край!</p>
<p>Зялёны гай,</p>
<p>Чырвоны май</p>
<p>Ты з намі радасна спаткай!</p>
<p> </p>
<p>1939</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>