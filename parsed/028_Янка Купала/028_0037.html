<div class="container">
<div class="book-utils">
<div id="qrcode"></div>
<a href="/Janka_Kupala/Svaje_zamknuusy_u_marach_paryvanni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1906 -->
<!-- HEADER_FIELD FirstPublicationYear: 1990 -->
<!-- HEADER_FIELD SectionAuthor: Санэты -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Свае замкнуўшы ў марах парыванні...» -->
<!-- HEADER_FIELD Translation: Уладзімір Мархель -->
<h2><a href="http://knihi.com/Janka_Kupala/">Янка Купала</a></h2>
<h2>«Свае замкнуўшы ў марах парыванні...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Свае замкнуўшы ў марах парыванні,</p>
<p>Мы мусім свет даследаваць цярпліва,</p>
<p>Спазнаць людскія душы і жаданні</p>
<p>І ідэал быцця снаваць маўкліва.</p>
<p> </p>
<p>Заглушваць мусім звабныя пытанні,</p>
<p>Што зменны лёс нам падарыў зычліва,</p>
<p>І гімны граць для прышласці шчаслівай,</p>
<p>Каб знікнуць зрэшты ў пыле забывання.</p>
<p> </p>
<p>Жывем мы толькі ў мроях, ва ўяўленні,</p>
<p>Хаця ў жыццё зрэдзь клічуць летуценні,</p>
<p>Хаця ў нас душы і хаця ў нас сэрцы.</p>
<p> </p>
<p>Лёс абламляе нашыя памкненні,</p>
<p>Бадзяемся ў жыццёвай паняверцы,</p>
<p>Каб з горасцю атрутнаю сустрэцца.</p>
<p> </p>
<p><i>1906</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Uladzimir_Marchiel/">Уладзімір Мархель</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>