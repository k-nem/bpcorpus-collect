<div class="container">
<div class="book-utils">
<div id="qrcode"></div>
<a href="/Janka_Kupala/Hrabar.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1910 -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Грабар -->
<h2><a href="http://knihi.com/Janka_Kupala/">Янка Купала</a></h2>
<h2>Грабар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ўжо даўно у вялікім у горадзе</p>
<p>Жыў грабар, слаўны ў дзеле сваім;</p>
<p>Колькі жыў, адно рыў ён нябожчыкам</p>
<p>Долы-сховы сякім і такім.</p>
<p> </p>
<p>Ці багач, ці бядак, днём ці ночаю,—</p>
<p>Супачынку не знае грабар;</p>
<p>Ноч і дзень, як той цень, ён на могільцах</p>
<p>Сам з рыдлёўкай сваёй — гаспадар.</p>
<p> </p>
<p>Пакуль там з дамавінаю ўладзяцца,</p>
<p>Змыюць цела, пакуль прыбяруць,</p>
<p>А ў яго ні з сяго дол і выкапан,</p>
<p>І не змыліцца ў меры нічуць.</p>
<p> </p>
<p>Як дамоўку спускаюць вяроўкамі...</p>
<p>Ажно дзіў, які важны спачын:</p>
<p>Глыбіня, шырыня дапасованы,</p>
<p>Не дагодзіць так бацьку і сын.</p>
<p> </p>
<p>А засыпе зямлёй супакойніка,</p>
<p>Які насып удоўжкі і ўзвыш!</p>
<p>І дзярном-дываном бераг высцеле,</p>
<p>І з каменьчыкаў высцеле крыж.</p>
<p> </p>
<p>Доўга-коратка жыў так — няведама,</p>
<p>Пэўна, жыў, колькі трэ было жыць;</p>
<p>Але вось, як на злосць, і абрыдала</p>
<p>Яму гэтак штодня ямы рыць.</p>
<p> </p>
<p>Без канца неспакойства штодзённае;</p>
<p>Як на варце, з рыдлёўкаю стой;</p>
<p>Пахаваў, насып даў небарачніку,—</p>
<p>Бач, другі ўжо расстаўся з душой.</p>
<p> </p>
<p>Каб за раз ад усіх адкараскацца,</p>
<p>Вось тады б то аддыха была!</p>
<p>Песні б пеў, не мадзеў святам, буднямі;</p>
<p>А так — доля не тое дала:</p>
<p> </p>
<p>Мрэ адзін, а ўсё з ім не ўмяншаецца;</p>
<p>На яго месца родзіцца пяць...</p>
<p>Пакруціў-памуціў мазгаўніцаю</p>
<p>Той грабар і штось выдумаў, знаць.</p>
<p> </p>
<p>Ён рыдлёўку сваю жалязяную</p>
<p>Кавалю пацягнуў, паказаў;</p>
<p>Як змяю, так сваю землякопніцу,</p>
<p>Насталіць, натачыць прыказаў.</p>
<p> </p>
<p>І давай ён тады дзіву дзіўную</p>
<p>Апраметна капаць глыбіну,</p>
<p>А ўсё так, не ’бы як, не спыняючысь,</p>
<p>Верне брылы адну на адну.</p>
<p> </p>
<p>Хто спытае: каму? — не адказвае,</p>
<p>Адно толькі ямчэй капане;</p>
<p>Аб нічым аб другім і не ўздумае,</p>
<p>Думку звёў аб ядзе і аб сне.</p>
<p> </p>
<p>Рые тыдзень, другі; яма большыцца;</p>
<p>Ўжо кладзе за адкосам адкос;</p>
<p>Дол глыбок, і пясок над магілінай,</p>
<p>Як і глыб,— гэтак высака ўзрос.</p>
<p> </p>
<p>Ўжо к канцу далакоп падбліжаецца,</p>
<p>Ўжо работы ўсяго на паўдня;</p>
<p>Чуць-чуць схоў не гатоў недзе некаму...</p>
<p>Не стрывала матуля-зямля:</p>
<p> </p>
<p>Ў яму рухнула зверху, хаваючы</p>
<p>Грабара і яго працу ўсю...</p>
<p>Але што ж? Для каго ж дол быў копаны?</p>
<p>...................................................................</p>
<p>Грабар яму ўсяму рыў Жыццю!</p>
<p>1910</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>