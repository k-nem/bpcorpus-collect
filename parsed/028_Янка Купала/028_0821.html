<div class="container">
<div class="book-utils">
<div id="qrcode"></div>
<a href="/Janka_Kupala/Scascie_havorys.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1906-1910] -->
<!-- HEADER_FIELD FilenameSuffix: havorys -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Notice: Ты гаворыш, суседзе, што на свеце ўсё едзе... -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Шчасце -->
<h2><a href="http://knihi.com/Janka_Kupala/">Янка Купала</a></h2>
<h2>Шчасце</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">II</a><br/>
<a href="#chapter3">ІІІ</a><br/>
<a href="#chapter4">IV</a><br/>
<a href="#chapter5">V</a><br/>
<a href="#chapter6">VI</a><br/>
<a href="#chapter7">VII</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І</h3>
<p>Ты гаворыш, суседзе, што на свеце ўсё едзе</p>
<p>Крыва, накас, не так, як патрэба,</p>
<p>І што ў гэтай круцёле вінна нашая доля</p>
<p>І то сонца, што свеце нам з неба.</p>
<p> </p>
<p>Эй, смяешся ты хіба, мой гаротны Кандыба,</p>
<p>Растлумачу я ўсё тут іначай:</p>
<p>Самі мы вінаваты ў нашай долі праклятай,</p>
<p>Ў тым, што век мы бядуем ды плачам.</p>
<p> </p>
<p>Глянь, во англік ці немец! — яны ўсё ўмеюць скеміць,</p>
<p>Ім і шчасце і радасць пакорны;</p>
<p>Мы ляжым, як мядзвёдкі, як гнілыя калодкі,</p>
<p>І нас топча, хто болей праворны;</p>
<p> </p>
<p>Спім сабе, ані дбаем, палягчэння чакаем,</p>
<p>Быццам з неба нам зваліцца тое;</p>
<p>За нішто сходзяць сілы, прыбываюць магілы,</p>
<p>Штораз меней прастору, спакою.</p>
<p> </p>
<p>Дзе ні кінеш ты вокам, прэцца ўсё шыбкім крокам,</p>
<p>К чамусь рвуцца, штось хочуць народы;</p>
<p>Калі ж з нас хто прачнецца, то яму ўжо здаецца...</p>
<p>Але слухай адной вось прыгоды.</p>
<p> </p>
<p> </p>
<h3><a id="chapter2"></a>II</h3>
<p>Пад гайком, пры дарожцы, знаў я хлопца у вёсцы,</p>
<p>На сяло ўсё быў гэты дзяціна;</p>
<p>Дужы, стройны, прыгожы, працу ўсякую зможа,</p>
<p>Ласку меў не ў ваднэй і дзяўчыны.</p>
<p> </p>
<p>Кажуць, хто з доляй зжыўся, той у чэпку радзіўся,</p>
<p>Янка мой, знаць, яшчэ і ў кашулі:</p>
<p>Бацька, маці любілі, з кніжкай знацца наўчылі,</p>
<p>Часта грош які меў і на гулі.</p>
<p> </p>
<p>Ён адзін у іх дзетак, дык не дзіва, што гэтак</p>
<p>Папясціць яго часам любілі,</p>
<p>Пакуль з гэтых пяшчотаў не спагнаў той ахвоты,</p>
<p>Пакуль злы яго дух не асіліў.</p>
<p> </p>
<p>Стаў глядзеці ён крыва на хаціну, на ніву,</p>
<p>Стаў глядзець ён ні хамам, ні панам:</p>
<p>Стала стыдна сярмяжкі, пры сасе працы цяжкай,—</p>
<p>Пацягнула яго ў край нязнаны.</p>
<p> </p>
<p>І адной вось нядзелі, толькі ўстаўшы з пасцелі,</p>
<p>Стаў збірацца наш Янка ў дарожку;</p>
<p>Дарма маці хліпоча, дарма бацька біць хоча,</p>
<p>Ён спыніўся з хатомкай за вёскай.</p>
<p> </p>
<h3><a id="chapter3"></a>ІІІ</h3>
<p>І пайшоў ў свет шырокі, у свет няпэўны, далёкі,</p>
<p>Ад дамашняй шукаць лепшай долі,</p>
<p>А свет, знаеш, мой братка,— то не родная хатка:</p>
<p>Усяго ў ім зазнаеш даволі.</p>
<p> </p>
<p>Мы, вясковае племя, менш пры чарцы задрэмем,</p>
<p>А як прыйдзе лоб ставіць прашкодзе,</p>
<p>То тады, як уночы, толькі лыпаюць вочы,</p>
<p>Гінем марна, як крыгі ў разводдзе.</p>
<p> </p>
<p>Не скажу, каб мой Янка шэльмай быў безустанку;</p>
<p>Ў той жа час за сялом зажурыўся,</p>
<p>Бо хто ж ёсць так нягодны, не заплача па роднай,</p>
<p>Па старонцы, дзе ўзрос, дзе радзіўся?</p>
<p> </p>
<p>Калі выйдзеш, дарогаў туды-сюды — ой, многа!</p>
<p>Толькі наш брат іх выбраць не ўмее,—</p>
<p>Ходзе, мерыць штосілы — бач і блудзе, аж міла,—</p>
<p>Меў надзею, згубіў і надзею.</p>
<p> </p>
<p>Гэткіх сцежак меў спорна і мой зух непакорны,</p>
<p>Як та рыба, не раз аб лёд біўся,</p>
<p>Піў насмешкі і слёзы, быў і п’ян, і цвярозы,</p>
<p>Жыў на возе, пад возам круціўся.</p>
<p> </p>
<p> </p>
<h3><a id="chapter4"></a>IV</h3>
<p>Збеглі многія леты за час доўгенькі гэты;</p>
<p>Многа хмар пераехала небам;</p>
<p>Той радзіўся, хрысціўся, той навек паваліўся,</p>
<p>Той шоў з хаты за шчасцем, за хлебам.</p>
<p> </p>
<p>Лет дзесятак нялёгка пражыў Янка далёка</p>
<p>Ад месц тых, дзе яшчэ бегаў дзіцем,</p>
<p>Але дзе ён ні ходзе, нуда песню заводзе,</p>
<p>Не дае свайго кута забыці.</p>
<p> </p>
<p>З нізкай прызбай хацінка, шнур з вясёлай збажынкай,</p>
<p>Ці шуміць лес, ці рэчка плюскоча,</p>
<p>І зямелька, і зоры,— ўсё аб родным гавора,</p>
<p>Спаць не раз не даюць і уночы.</p>
<p> </p>
<p>Жыў і ўсё ж не спаткаўся з доляй той, к якой рваўся,</p>
<p>Ці не лепей было сядзець дома?</p>
<p>І сабраўся ў дарогу к свайму Янка парогу,</p>
<p>Не гаворачы слова нікому.</p>
<p> </p>
<p>Ідзе, ногі змяняе, ў сэрцы радасць такая,</p>
<p>Песняй свойскай душу пацяшае;</p>
<p>Толькі горы, і долы, і паляны, і сёлы</p>
<p>Ўсё чужыя з падскокам мінае.</p>
<p> </p>
<h3><a id="chapter5"></a>V</h3>
<p>Эй, вы, родныя нівы! Эй, ты, бор гутарлівы!</p>
<p>Эй, вы, ўбогія родныя вёскі!</p>
<p>Вас да самай магілы любіць трэба штосілы,</p>
<p>З вамі гэтак прыгожы свет боскі!</p>
<p> </p>
<p>Нашто скарбы чужыя, калі дома такія</p>
<p>Ўвакруг з нашым жыццём зіхацяцца?</p>
<p>Толькі трэба умеці злое ўсё адалеці,</p>
<p>Толькі трэба бядзе не давацца.</p>
<p> </p>
<p>Працай шчырай і знаннем гору справім скананне;</p>
<p>Праўдай лёгка няпраўду змагаці,</p>
<p>І на вузкіх на гонях пры сваіх валах, конях</p>
<p>Ой, шмат можна чаго даказаці!</p>
<p> </p>
<p>І ты, брат слёзнавокі, што ў свет рвешся далёкі,</p>
<p>Вазьмі толькі кругом агляніся!</p>
<p>Ці ж не праўда, як сонца, што мы ў нашай старонцы</p>
<p>З усім неяк зрасліся, зжыліся?</p>
<p> </p>
<p>Пух сняжаны зімою, шчэбет птушак вясною,</p>
<p>Летам поля краса, шум ігрушы;</p>
<p>Ўвосень спелая ўрода і шнуркоў, і гародаў,</p>
<p>Гэта ўсё толькі камня не ўзруша.</p>
<p> </p>
<h3><a id="chapter6"></a>VI</h3>
<p>Прэць Янук пехатою,— свой кут не за гарою;</p>
<p>Сэрца б’ецца, як выскачыць хоча.</p>
<p>Вот і вёска, вот брама, стаіць хатка таксама!</p>
<p>Вот вайшоў, «пахвалёны» бармоча.</p>
<p> </p>
<p>К яму зараз у хаце: «Чаго хочаш, мой браце?</p>
<p>Як відаць, мусіць, ты заблудзіўся».</p>
<p>Янка глянуў, аж млее, пытаць смее, не смее:</p>
<p>«Людцы добрыя, я тут радзіўся! *</p>
<p> </p>
<p>Тут мая... наша хатка, тут мае — бацька, матка,</p>
<p>Мая моладасць тут уплывала».</p>
<p>А яму зноў знянацку: «На тым свеце твой бацька,</p>
<p>Ўтрымаць хатку сіл матцы не стала.</p>
<p> </p>
<p>Яна ходзе, жабруе, пад вугламі начуе,</p>
<p>Ўспамінае і мужа, і сына.</p>
<p>Ну, чаго так стаў бледны? Бачым — бедны, ты бедны!</p>
<p>А ўсё ж месца няма тут, дзяціна».</p>
<p> </p>
<p>Як кляшчамі, няміла Янку штосьці здушыла;</p>
<p>Выйшаў з хаты са слоўцам «бадзяка»</p>
<p>І на прызбу зваліўся, слязьмі горка заліўся,</p>
<p>Аж груган недзе ў высі закракаў.</p>
<p> </p>
<p> </p>
<h3><a id="chapter7"></a>VII</h3>
<p>Плача Янка крывава,— думкі, шчасце і слава</p>
<p>Недзе збеглі у чыстае поле; —</p>
<p>Ціха ўстаў, азірнуўся і —ў карчомку папхнуўся</p>
<p>Заліваць сваю долю-нядолю.</p>
<p> </p>
<p>Заліваў, ды не надта, знаць, з нудой мог праклятай</p>
<p>Ваяваць сваім сэрцам збалелым;</p>
<p>Гнуўся, штораз — то ніжай, пад жыцця цяжкім крыжам,</p>
<p>Аж змарнеў так душою і целам...</p>
<p> </p>
<p>Было, помню я гэта, на пачатку штось лета;</p>
<p>Ўся зямля хараством красавала:</p>
<p>Поле кветка здабіла, неба птушка хваліла,</p>
<p>Пры жывёле жалейка іграла.</p>
<p> </p>
<p>Я шнурок свой абходзіў, прыглядаўся уродзе</p>
<p>(Мой надзел быў ля самай дарогі);</p>
<p>Бачу — гмін люду пхнецца, а з ім Янка пляцецца —</p>
<p>Толькі ў путах і рукі, і ногі...</p>
<p>................................................................................</p>
<p>Цяпер думай, што воля — вінен Янка ці доля?</p>
<p>Дзе тут шчасце — за хатай ці ў хаце;</p>
<p>Самі шмат мы ў праклятай славе той вінаваты,</p>
<p>Што не ўмеем злой долі змагаці.</p>
<p> </p>
<p>[1906-1910]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>