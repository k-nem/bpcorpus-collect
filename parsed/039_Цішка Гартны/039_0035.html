<div class="container">
<div class="book-utils">
<div id="qrcode"></div>
<a href="/Ciska_Hartny/Bielaruski_narod.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1923 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1923 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Беларускі народ -->
<h2><a href="http://knihi.com/Ciska_Hartny/">Цішка Гартны</a></h2>
<h2>Беларускі народ</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ён жыў прыгнечаным к зямлі</p>
<p>І слухаў моўчкі свіст савіны,</p>
<p>А думкі чорныя цяклі</p>
<p>Па ўлонні спячае краіны.</p>
<p> </p>
<p>Па галах шэрых вузкіх ніў</p>
<p>Саха праводзіла разоры,</p>
<p>І ў іх ён слёзы ціха ліў,</p>
<p>І ў іх захоўваў сваё гора.</p>
<p> </p>
<p>Змяняўся год, ішлі ў чаргу</p>
<p>Зіма, вясна, за летам — восень,</p>
<p>А песні цяжкую нудзьгу</p>
<p>Лілі, як дождж, з іголак сосен.</p>
<p> </p>
<p>Ў павеях ветру, у віхрох</p>
<p>Сягалі стогны і пакута</p>
<p>Па ўсіх закінутых куткох,</p>
<p>Па кнеях сціснутых і скутых.</p>
<p> </p>
<p>Але між гэтым пот, і кроў,</p>
<p>І стогн, і енк, і мукі жалю</p>
<p>Даўгіх гадоў,</p>
<p>цяжкіх вякоў</p>
<p>З сябе адмшчэнне выплаўлялі.</p>
<p> </p>
<p>Ад шэрай стоптанай зямлі,</p>
<p>Ад потам вылітага долу</p>
<p>Пачаў сягаць да вышыні</p>
<p>Парыў разбуджаны, вясёлы.</p>
<p> </p>
<p>І з-пад навісшага цяна</p>
<p>Ўсачыў народ ў святле далечы</p>
<p>Ды гук падаў:</p>
<p>«Вось там яна,</p>
<p>Краіна вольнасці адвечнай!»</p>
<p> </p>
<p>Падаў і рушыў ў грамадзе,</p>
<p>Бы хвалі морам ў подых буры...</p>
<p>І грымнуў гром яго надзей</p>
<p>Ды зняў з жыцця выраз пануры.</p>
<p> </p>
<p>Гартуй жа сілы,</p>
<p>ўстаўшы Сфінкс!</p>
<p>Хай попел вецер вольны сее...</p>
<p>Няволі доўгай рабскі чынш</p>
<p>Знялі ўжо рукі Праметэя.</p>
<p> </p>
<p>Мінск, 3/ІІ-1923</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>