<div class="container">
<div class="book-utils">
<div id="qrcode"></div>
<a href="/Ciska_Hartny/Kapyl.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1914 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Капыль -->
<h2><a href="http://knihi.com/Ciska_Hartny/">Цішка Гартны</a></h2>
<h2>Капыль</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Капыль, Капыль! Маё мястэчка,</p>
<p>Вялікай Міншчыны куток!</p>
<p>Мне міла ўсё тваё: і рэчка,</p>
<p>І хаты, нівы і гаёк...</p>
<p>Вакол яго снуе далінай</p>
<p>Шнурок вясёлы раўчука,</p>
<p>Якога нам, бы матка сына,</p>
<p>Спакон вякоў дала рака,</p>
<p>Што там магутна воду гнала</p>
<p>І чоўны рэзвыя нясла,</p>
<p>Бурлівай хваляй ўзгорак рвала</p>
<p>І крыгай мост стары трасла...</p>
<p>А далей — вокал роўна нівы</p>
<p>Свае шнуркі к гаям вядуць,</p>
<p>Што цёплым летам людзям жніва</p>
<p>За працу цяжкую даюць.</p>
<p>На нівах густа разлягліся</p>
<p>Астаткі шведскае вайны,</p>
<p>Што ў час вяковы не звяліся</p>
<p>Ў траве зялёнай курганы.</p>
<p>Пад іх грамадаю маўкліва</p>
<p>Ваякаў слаўных косці спяць,</p>
<p>Пайшоўшых смела ў час прызыву</p>
<p>Свой родны край абараняць.</p>
<p>Між тых курганаў, на адгону,</p>
<p>Высокі замак з цьмі вякоў</p>
<p>Ўстае, як сведка ўлады і закону</p>
<p>Старых часоў, сваіх князёў.</p>
<p>Калі ж паглядам далей кінем</p>
<p>Туды, дзе ніў канец ляжыць,—</p>
<p>Хваёвы бор, як вострым клінам,</p>
<p>Сцяной зялёнаю стаіць.</p>
<p>Старыя хаткі сумна зніклі</p>
<p>З зялёным мохам на страсе,</p>
<p>І спяць-маўчаць, нібы прыціхлі,</p>
<p>Як заварожаны ўсе...</p>
<p>* * *</p>
<p>...Люблю людзей тваіх схудзелых,</p>
<p>Іх сумны, змучаны пагляд,</p>
<p>З саломы новай жоўта-белай</p>
<p>Страхі убогіх нізкіх хат.</p>
<p>Працягі пыльных вуліц летам</p>
<p>І зелень рутную садоў;</p>
<p>Зімою ж пекна разадзеты</p>
<p>Наслоем выпаўшых снягоў...</p>
<p>Усё, усё люблю, як толькі</p>
<p>Хто можа так калі любіць!</p>
<p>І точаць сэрца маё болькі,</p>
<p>Што людзям цяжка яго жыць,</p>
<p>Што лёс сібірны на працягу</p>
<p>Сямі з паловаю вякоў</p>
<p>Прыбіў у ім да шчасця цягу,</p>
<p>Заняволіў гордых жыхароў...</p>
<p>А ўсё ж сярод той цёмнай ночы</p>
<p>Яго маркотнага жыцця</p>
<p>Праменне яснае бліскоча</p>
<p>І родзіць хвалі пачуцця.</p>
<p>* * *</p>
<p>Чакай і вер ў настанне лета,</p>
<p>Капылю роднага жыхар!</p>
<p> </p>
<p>Калі ў зямлі ляжыць крыніца,</p>
<p>То кверху выб’ецца яна!</p>
<p>Дзе дух жывы не змог стушыцца —</p>
<p>Там смерці тупіцца каса.</p>
<p> </p>
<p>Пецярбург, ІІ/ІХ-1914</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>