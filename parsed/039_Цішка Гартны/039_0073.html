<div class="container">
<div class="book-utils">
<div id="qrcode"></div>
<a href="/Ciska_Hartny/Pazaryska.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1909 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1909 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пажарыска -->
<h2><a href="http://knihi.com/Ciska_Hartny/">Цішка Гартны</a></h2>
<h2>Пажарыска</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вось і пажарыска: агнёвыя сцежкі</p>
<p>Як гладкае поле ляжаць.</p>
<p>Усюды дымяцца яшчэ галавешкі</p>
<p>І печы, як страхі, стаяць.</p>
<p>Без толку валяюцца хатнія рэчы:</p>
<p>Паломаны столік, тапчан,</p>
<p>Саганчык з капустаю вынуты з печы,</p>
<p>Старэнькі, падраны лахман.</p>
<p>Дзе яблынь шкілеты, дзе ліпы, рабіны</p>
<p>Нахмурана, ціха тырчаць;</p>
<p>Як рукі старыя, звіслі галіны,</p>
<p>На попел, на сажу глядзяць.</p>
<p>А вот і хлявок, дзе кароўка рыкала;</p>
<p>Звуглёная шула дыміць,</p>
<p>А вунь, дзе нядаўна гуменца стаяла,</p>
<p>У кучы салома курыць.</p>
<p>Трасуцца і плачуць галодныя дзеці,</p>
<p>А бацька? — вачам хоць не вер,</p>
<p>Без долі у горы век зжыў ён на свеце,</p>
<p>Што ж будзе з няшчасным цяпер?</p>
<p>Глядзіць ён у жалі на голу зямельку,</p>
<p>Дзе хатка старая была,</p>
<p>Што грэла яго даражэньку сямейку</p>
<p>І маткаю роднай была...</p>
<p>І як жа цяпер з гэтым месцам расстацца,</p>
<p>Так цяжка яго пакідаць,—</p>
<p>Дзе раптам прапала старанная праца,</p>
<p>Чаго ўжо не скора дастаць?</p>
<p>Куды ім цяпер адзінокім папхнуцца?</p>
<p>Дзе помачы вышукаць, дзе?</p>
<p>Ці будзе каму на іх плач адгукнуцца,</p>
<p>Руку падаць у бядзе?</p>
<p> </p>
<p>Капыль, 1909</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>