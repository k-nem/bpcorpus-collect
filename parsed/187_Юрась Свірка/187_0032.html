<div class="container">
<div class="book-utils">
<div id="qrcode"></div>
<a href="/Siarhiej_Jasienin/Klon_ty_moj_apaly,_klon_abledzianiely.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе Ю. Свіркі -->
<!-- HEADER_FIELD SectionAuthor: Вершы -->
<!-- HEADER_FIELD Title: Клён ты мой апалы, клён абледзянелы... -->
<!-- HEADER_FIELD Translation: Юрась Свірка -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Клён ты мой апалы, клён абледзянелы...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Клён ты мой апалы, клён абледзянелы,</p>
<p>Што ты разгайдаўся пад завеяй белай?</p>
<p> </p>
<p>Можа, што пачуў ты у завейнай цішы?</p>
<p>Быццам бы за вёску пагуляць ты выйшаў.</p>
<p> </p>
<p>І, як п’яны стораж, змогся пры дарозе,</p>
<p>Праваліўся ў гурбу і нагу змарозіў.</p>
<p> </p>
<p>Ах, і сам я сёння нешта стаў нястойкі:</p>
<p>Не дайду дадому ад сяброў з папойкі.</p>
<p> </p>
<p>Там вярбу сустрэў я, там сасну прыкмеціў,</p>
<p>Пад завею песні ім спяваў аб леце.</p>
<p> </p>
<p>Сам сабе здаваўся я такім жа клёнам,</p>
<p>Толькі не апалым, а пышназялёным.</p>
<p> </p>
<p>І забыў на скромнасць, я здурнеў не трошку,</p>
<p>Як чужую жонку, абдымаў бярозку.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Juras_Svirka/">Юрась Свірка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>