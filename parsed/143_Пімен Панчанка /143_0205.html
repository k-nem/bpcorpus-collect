<div class="container">
<div class="book-utils">
<div id="qrcode"></div>
<a href="/Pimien_Pancanka/Znajomyja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Знаёмыя -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Знаёмыя</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Няма такіх дзвярэй,</p>
<p>Куды б хоць раз</p>
<p>Знянацку не пастукалася б гора.</p>
<p>І мала тых куткоў,</p>
<p>Дзе б у нялёгкі час</p>
<p>Схавацца можна</p>
<p>Ад хлусні і зморы.</p>
<p>А шчыра усміхацца —</p>
<p>То не цяжка,</p>
<p>Калі у сэрцы</p>
<p>Чалавечнасць ёсць.</p>
<p>Знаёмыя...</p>
<p>Усмешкі іх — нацяжка</p>
<p>На раўнадушша,</p>
<p>Зайздрасць альбо злосць.</p>
<p>Пазбаўленыя ласкі да людзей,</p>
<p>Мае знаёмыя</p>
<p>Збіраюць толькі смецце.</p>
<p>Іх захапляюць плёткі</p>
<p>Кожны дзень.</p>
<p>І нават весткі</p>
<p>Аб чыёйсьці смерці.</p>
<p>Здзіўляюся:</p>
<p>Як можна гэтак жыць!</p>
<p>Зямля здаецца ім</p>
<p>Крывым люстэркам...</p>
<p>Яна ж наўкол</p>
<p>У харастве ляжыць</p>
<p>І свеціць праўдай</p>
<p>Добрай і нясцерпнай.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>