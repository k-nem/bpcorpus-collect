<div class="container">
<div class="book-utils">
<div id="qrcode"></div>
<a href="/Pimien_Pancanka/A_my_uzo_jak_zimy_sivyja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1978 -->
<!-- HEADER_FIELD FirstPublicationYear: 1978 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "А мы ўжо як зімы сівыя..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"А мы ўжо як зімы сівыя..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>А мы ўжо як зімы сівыя,</p>
<p>Апошняя свечка гарыць...</p>
<p>Не ўмею даваць чаявыя</p>
<p>І рэчы не ўмею дарыць.</p>
<p> </p>
<p>Заўжды ад нахабства знямею,</p>
<p>Ад вершаў хлуслівых збягу.</p>
<p>Паэзіі не разумею</p>
<p>Ці праўду пазнаць не магу?</p>
<p> </p>
<p>Не ўмею лісліва пад’ехаць,</p>
<p>Не ўмею прыкрыкнуць баском...</p>
<p>Радзей адгукаецца рэхам</p>
<p>Вайны тройчы сцішаны гром.</p>
<p> </p>
<p>Адным зразумела і проста,</p>
<p>Як трэба для славы служыць.</p>
<p>А я па-салдацку сяброўствам</p>
<p>Умею яшчэ даражыць.</p>
<p> </p>
<p>Адзін за другога нам легчы</p>
<p>Не страшна было на вайне.</p>
<p>І зараз мне б толькі дабегчы</p>
<p>Да тых, хто пакліча мяне.</p>
<p>1978</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>