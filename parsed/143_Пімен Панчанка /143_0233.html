<div class="container">
<div class="book-utils">
<div id="qrcode"></div>
<a href="/Pimien_Pancanka/Moj_Kaukaz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мой Каўказ -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Мой Каўказ</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>«Чарох-Карабах, Чарох-Карабах»,—</p>
<p>Па-азербайджанску цягнік гаворыць.</p>
<p>Заваконны вецер б’е па губах,</p>
<p>Вітаюць нас белымі шапкамі горы.</p>
<p> </p>
<p>Люблю я вяршыняў магутны натоўп.</p>
<p>Якая ў іх годнасць і веліч!</p>
<p>А што там за імі?</p>
<p>Грымотны паток</p>
<p>Ці сонна сады ружавеюць?</p>
<p> </p>
<p>Я чую ўжо мора прыглушаны звон,</p>
<p>А вунь і яно — навальнічнаю хмараю.</p>
<p>І логіка шумна ляціць пад адхон:</p>
<p>Дзе тут Балкарыя?</p>
<p>Дзе Балгарыя?</p>
<p> </p>
<p>У горных рэспублік — арліны маштаб,</p>
<p>Калі яшчэ мора ды сонца,</p>
<p>Якой бы краіна малой ні была б —</p>
<p>Прасторы яе бясконцыя.</p>
<p>Зачараваны, бадзяюся я</p>
<p>Па вуліцах душных Сухумі.</p>
<p>Выходжу да мора, гляджу на маяк</p>
<p>У нейкай трывозе і суме.</p>
<p> </p>
<p>Патокі сонца лагодна журчаць.</p>
<p>А колькі прыгожых дзяўчат,</p>
<p>Духмяных, нібы мацыёла,</p>
<p>Ад сонечнага мацыёну.</p>
<p> </p>
<p>Прыезджыя гейшы тут п’юць айгешат,</p>
<p>А я цынандалі заказваю...</p>
<p>Відаць, то не гейшы. Яны не грашаць.</p>
<p>Яны захварэлі Каўказам.</p>
<p> </p>
<p>І мне ж дастаткова твайго кіўка —</p>
<p>Я плюну на ўсе насмешкі</p>
<p>І зноў памчуся на сіні Каўказ</p>
<p>У пошуках згубленай сцежкі.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>