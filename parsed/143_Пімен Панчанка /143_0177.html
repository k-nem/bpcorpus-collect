<div class="container">
<div class="book-utils">
<div id="qrcode"></div>
<a href="/Pimien_Pancanka/Vyspa_Bielarus.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Выспа «Беларусь» -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Выспа «Беларусь»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На выспе «Беларусь» вы елі шашлыкі?</p>
<p>Браты нам гэту выспу падарылі,</p>
<p>На сушы смачным пловам замарылі —</p>
<p>І вось мы пасярэдзіне ракі.</p>
<p> </p>
<p>А тут яшчэ прывязаны баран:</p>
<p>Запас бяды не чыніць у імя братэрства.</p>
<p>Ды грымнуў бубен, бухнуў барабан,</p>
<p>Карнаі затрубілі па-майстэрску.</p>
<p> </p>
<p>Цудоўная ханум чарговы плоў варыла,</p>
<p>А побач уздыхаў мясцовы вадзяны.</p>
<p>Амудар’я жаўцела і вірыла,</p>
<p>Каб даказаць, што не падобна да Дзвіны.</p>
<p> </p>
<p>Пасля квяцістых тостаў і забойнай ежы</p>
<p>(Нас гнаў няспынна тамада узбекскі)</p>
<p>Пры спёцы не палескай,—</p>
<p>каракумскай, рэзкай</p>
<p>Скакалі мы са спрытнасцю мядзведжай.</p>
<p> </p>
<p>Ну хоць бы што на выспе прарасло!</p>
<p>Як добра сеяць прыязні насенне.</p>
<p>А потым нас аднолькава трасло</p>
<p>Ташкенцкае землетрасенне.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>