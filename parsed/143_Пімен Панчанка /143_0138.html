<div class="container">
<div class="book-utils">
<div id="qrcode"></div>
<a href="/Pimien_Pancanka/U_ziaziuli_mnie_pytacca_soram.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1979 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "У зязюлі мне пытацца сорам..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"У зязюлі мне пытацца сорам..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>У зязюлі мне пытацца сорам,</p>
<p>Колькі год яшчэ я пражыву...</p>
<p>Сто гадоў у радасці і горы</p>
<p>Жыў я, не схіліўшы галаву.</p>
<p> </p>
<p>Даваенных і пасляваенных...</p>
<p>Пасярод — гула, раўла вайна.</p>
<p>Навучыла горда і сумленна</p>
<p>Жыць да перамогі нас яна.</p>
<p> </p>
<p>Выпаў мне тады білет шчаслівы,</p>
<p>Значыць, лёс памнож на тры разы...</p>
<p>Пасадзіў я яблыні і слівы,</p>
<p>Шмат зялёнай пахкай драбязы.</p>
<p> </p>
<p>Не сабе,</p>
<p>А на зямлі братэрскай,</p>
<p>Дзе сяброў маіх узвод ляжыць...</p>
<p>Я гляджу на ўсё з высокай меркай</p>
<p>Той вайны.</p>
<p>І гэтак буду жыць.</p>
<p> </p>
<p>І адно на сэрцы турбаванне,</p>
<p>Каб гарачай ядзернай пургой</p>
<p>Не змяло зязюлі кукаванне</p>
<p>І жыццё дзяцей зямлі маёй.</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>