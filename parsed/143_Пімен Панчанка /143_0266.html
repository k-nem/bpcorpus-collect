<div class="container">
<div class="book-utils">
<div id="qrcode"></div>
<a href="/Pimien_Pancanka/Pry_sviatle_malanak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пры святле маланак -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Пры святле маланак</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вясне так хочацца прысесці</p>
<p>На сакавітую траву:</p>
<p>Каштанаў факельнае шэсце</p>
<p>Ёй закружыла галаву.</p>
<p> </p>
<p>Ды толькі часу не хапае.</p>
<p>Вунь вецер з дрэў сагнаў шпакоў,</p>
<p>Лімоннай пенай закіпае</p>
<p>Сівая хмара з двух бакоў.</p>
<p> </p>
<p>Пракаціўся атамны грукат,</p>
<p>Асляпіў нас касмічным бляскам,</p>
<p>І крывыя нажы маланак</p>
<p>Распаролі мяхі дажджу.</p>
<p> </p>
<p>З вясной мы ў ліўневым палоне,</p>
<p>Ў чужым пад’ездзе я стаю.</p>
<p>Прыкрыў манашаскай балонняй</p>
<p>Тут хлопец дзеўчыну сваю.</p>
<p> </p>
<p>Пакуль гарачы лівень шастаў,</p>
<p>Для гэтых я не існаваў.</p>
<p>Я каля іх на ўскрайку шчасця</p>
<p>З трывожнай думкаю стаяў.</p>
<p> </p>
<p>Свет для іх тварыўся нанова,</p>
<p>Пачалася эпоха цудаў:</p>
<p>Сэрцы прагнулі сініх маланак,</p>
<p>Вусны сохлі ад спелай смагі.</p>
<p> </p>
<p>А мне ўсё мроіўся той выбух,</p>
<p>Што ў кінафільме бачыў я.</p>
<p>А мне было тужліва, нібы</p>
<p>Згарала маладосць мая.</p>
<p> </p>
<p>Гатоў ізноў ісці на мукі,</p>
<p>І замярзаць, і галадаць,</p>
<p>Каб нашым дзецям і ўнукам</p>
<p>Не бомбы ў спадчыну аддаць.</p>
<p> </p>
<p>А Радзіму, ды чыстыя ліўні,</p>
<p>Ды зялёнае сонца лесу,</p>
<p>Ды блакітнае сонца мора,</p>
<p>Ды янтарнае сонца жыта.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>