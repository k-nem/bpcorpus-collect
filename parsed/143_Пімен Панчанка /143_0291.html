<div class="container">
<div class="book-utils">
<div id="qrcode"></div>
<a href="/Pimien_Pancanka/Tapaliny_zvon.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1981 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Тапаліны звон -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Тапаліны звон</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я першы раз пачуў твой смех</p>
<p>На ціхай тапалінай сцежцы.</p>
<p>Бялюткі пух, як цёплы снег,</p>
<p>І цэлы свет — твая усмешка.</p>
<p>Ты — зорны тапаліны сон,</p>
<p>Мне ноччу кожнай сніцца ён.</p>
<p>Мне мала сноў,</p>
<p>Ты знікла зноў,</p>
<p>На зямлі</p>
<p>Сумны звон тапалёў.</p>
<p>А лівень падае ў траву,</p>
<p>Твой лёгкі светлы след змывае.</p>
<p>А я адной табой жыву,</p>
<p>Адну, адну цябе кахаю.</p>
<p>Пах тапаліны на губах,</p>
<p>Ты ўся, як тапаліны пах.</p>
<p>Зямлю прайду,</p>
<p>Цябе знайду.</p>
<p>Не згублю,</p>
<p>Бо цябе люблю.</p>
<p>Не страшны боль, не страшна смерць</p>
<p>Страшней застацца без кахання,</p>
<p>У адзіноце анямець,</p>
<p>Любімай не пачуць дыхання.</p>
<p>Прашу: заўсёды будзь са мной</p>
<p>Вясной, і летам, і зімой.</p>
<p>Я разганю тваю бяду</p>
<p>І з табой</p>
<p>Па жыцці прайду.</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>