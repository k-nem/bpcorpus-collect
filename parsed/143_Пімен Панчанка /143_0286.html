<div class="container">
<div class="book-utils">
<div id="qrcode"></div>
<a href="/Pimien_Pancanka/Sumlennie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1964 -->
<!-- HEADER_FIELD FirstPublicationYear: 1964 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сумленне -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Сумленне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зноў плявузгаюць: «Кепска будзе.</p>
<p>Час няўстойлівы і благі...»</p>
<p>Хлусяць не багі, а людзі,</p>
<p>Крывадушнічаюць не багі.</p>
<p> </p>
<p>І мяшчанскае гэта вар’яцтва</p>
<p>Горкім пылам вісіць над табой.</p>
<p>Паспрабуем не прытварацца:</p>
<p>«Што ты зробіш»,—</p>
<p>А рынемся ў бой.</p>
<p> </p>
<p>Мы на чулых людзей багаты,</p>
<p>Злосці б трохі да чуласці той!</p>
<p>Часта гады і тарбахваты</p>
<p>Карыстаюцца дабратой.</p>
<p> </p>
<p>Праўда веку!</p>
<p>Зрабі нас дужымі,</p>
<p>Рабства знішчыць дапамажы:</p>
<p>Рабства жонкі і рабства мужа,</p>
<p>Рабства дачаў і аўтамашын;</p>
<p> </p>
<p>Рабства чаркі, паперкі, блату,</p>
<p>Біркі званняў і крэслы чынуш.</p>
<p>Мы плацілі вялікую плату</p>
<p>За шчаслівы наш дзень.</p>
<p>Дык чаму ж</p>
<p> </p>
<p>З-за каня, з-за палена без гневу</p>
<p>Удава б’е паклоны царку?</p>
<p>Сярод белага дня нейкі невук</p>
<p>Старажытную нішчыць царкву?</p>
<p> </p>
<p>Век наш любіць дакладнасць і мужнасць.</p>
<p>Будзь праўдзівы, бо ты камуніст.</p>
<p>Вось хапуга. Вось хам. Вось двурушнік.</p>
<p>Канцылярскі арол. Кар’ерыст.</p>
<p> </p>
<p>Мяне мучаць сумленне і памяць</p>
<p>Аб загінуўшых.</p>
<p>Што ж, рызыкнём</p>
<p>Біць хлусню без чарговых кампаній</p>
<p>У другіх і ў сабе. І з агнём.</p>
<p>1964</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>