<div class="container">
<div class="book-utils">
<div id="qrcode"></div>
<a href="/Pimien_Pancanka/Sumny_vierlibr.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1985 -->
<!-- HEADER_FIELD FirstPublicationYear: 1985? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сумны верлібр -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Сумны верлібр</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На Паўночна-Заходнім фронце</p>
<p>У рэдакцыі армейскай газеты</p>
<p>«Героический штурм»</p>
<p>Мы жылі ў зямлянцы</p>
<p>З Міхаілам Святловым.</p>
<p>Вярнуўшыся з часцей,</p>
<p>Адрапартаваўшы і адпісаўшыся,</p>
<p>Мы распальвалі</p>
<p>Вясёлую пячурку</p>
<p>І бралі па добрай франтавой чарцы.</p>
<p>Душа адтайвала,</p>
<p>І Міхаіл Аркадзевіч</p>
<p>Пачынаў жартоўную арыю:</p>
<p>«Што ў Пімене табе маім?»</p>
<p>Я лагодна ківаў галавой:</p>
<p>«Вот піменна»...</p>
<p>Даўно ўжо знік</p>
<p>Мой друг за небасхілам...</p>
<p>Я падыходжу да таго парога,</p>
<p>Які нікому не ўдалося перайсці.</p>
<p>І страшна запытаць</p>
<p>У роднага народа:</p>
<p>«Што ў Пімене табе маім?»</p>
<p> </p>
<p><i>1985</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>