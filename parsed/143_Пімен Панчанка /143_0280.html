<div class="container">
<div class="book-utils">
<div id="qrcode"></div>
<a href="/Pimien_Pancanka/Skarbonka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1974 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Скарбонка -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Скарбонка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я сябе адчуваю скарбонкаю.</p>
<p>Пацяшайцеся, хто ахвоч,</p>
<p>Я не грошы збіраю, а звонкія</p>
<p>Галасы салаўёў усю ноч.</p>
<p> </p>
<p>І дзяцей галасы, і ветру,</p>
<p>Кроплі сонечныя капяжоў.</p>
<p>Глянь на лес: ён зялёна-светлы,</p>
<p>Паглядзі ізноў: ён пажоўк.</p>
<p> </p>
<p>Мудрасць кніг і радасць людскую,</p>
<p>Гнеў і гора — усё лічу.</p>
<p>Я збіраю, пішу, святкую,</p>
<p>Сто разоў у бездань лячу.</p>
<p> </p>
<p>Ах, як многа імгненне важыць!</p>
<p>Над сталом мяне, праца, гні.</p>
<p>Калі выйдзе, дык гэта і ваша,</p>
<p>А не выйдзе — спалю на агні.</p>
<p> </p>
<p>То знаходкі, то непаладкі,</p>
<p>То ярчэй мой дзень, то цямней.</p>
<p>Не разгадваюцца загадкі,</p>
<p>Што жыццё падкідвае мне.</p>
<p> </p>
<p>Бо жыццё — акіян, не задачнік,</p>
<p>Дзе падгледзіць можна адказ.</p>
<p>Што там значна і што нязначна</p>
<p>У табе, наш напорысты час?</p>
<p> </p>
<p>Я на ідалаў не малюся</p>
<p>І з няпраўдаю не міруся,</p>
<p>Дык, удача, хоць раз мне падзьмі!</p>
<p>Зноў збіраю і зноў дзялюся</p>
<p>Сваім скарбам малым з людзьмі.</p>
<p>1974</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>