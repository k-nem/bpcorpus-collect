<div class="container">
<div class="book-utils">
<div id="qrcode"></div>
<a href="/Pimien_Pancanka/Z_nas_mnohija_prahnuc_razumnaha_Ryhoru_Baradulinu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1973 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "З нас многія прагнуць разумнага..." (Рыгору Барадуліну) -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"З нас многія прагнуць разумнага..." (Рыгору Барадуліну)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p> </p>
<p>З нас многія прагнуць разумнага,</p>
<p>Сапраўднага і чалавечнага.</p>
<p>А восень, цяжкая і сумная,</p>
<p>Шпурляе ліствой пакамечанай.</p>
<p> </p>
<p>З нас многія прагнуць праўдзівасці,</p>
<p>Звычайнай людской натуральнасці,</p>
<p>Для радасці мы нарадзіліся,</p>
<p>А гора ізноў паўтараецца.</p>
<p> </p>
<p>І знікнуць адразу дарадчыкі,</p>
<p>І ластаўкі пырхнуць у Крым.</p>
<p>У радасці — звонкая складчына,</p>
<p>У горы — самотна гарым...</p>
<p> </p>
<p>Хлусня да хапугі прыцерлася,</p>
<p>Зрадніўся ён моцна з рублём.</p>
<p>Бязлітасным смехам хацелася б</p>
<p>Такога прабіць.</p>
<p>Ці праб’ём?</p>
<p> </p>
<p>А можа, пытанне замажам?</p>
<p>Дадзім адпачыць і радку.</p>
<p>Далей ад кулацкіх замашак —</p>
<p>Па першым нясмелым лядку.</p>
<p> </p>
<p>А верш адпачынку не просіць,</p>
<p>Імкнецца да лепшых людзей.</p>
<p>Хай ластаўкі зноўку прыносяць</p>
<p>У дзюбах драбочкі надзей.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>