<div class="container">
<div class="book-utils">
<div id="qrcode"></div>
<a href="/Pimien_Pancanka/Jamu_pad_sescdziesiat,_i_casta_jon_ciapier.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Яму пад шэсцьдзесят, і часта ён цяпер..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Яму пад шэсцьдзесят, і часта ён цяпер..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Яму пад шэсцьдзесят, і часта ён цяпер</p>
<p>Сутуліцца, нібы пад мехам зерня.</p>
<p>Ні дробязным не стаў ён, ні мізэрным,</p>
<p>Хоць шмат абраз і крыўдаў ён сцярпеў.</p>
<p> </p>
<p>Хвалёнай ціхай мудрасці няма</p>
<p>І не павінна быць, калі ты жыў як трэба,</p>
<p>Больш на зямлю глядзеў, а не на неба,</p>
<p>І ўсё да сэрца горача прымаў.</p>
<p> </p>
<p>Пра старасць не павінна вершаў быць,</p>
<p>Яе прытулак у суровай прозе.</p>
<p>А старасць ўсё бліжэй,</p>
<p>Яна ўжо на парозе.</p>
<p>Дык што ж, утаймавацца ці завыць?</p>
<p> </p>
<p>А замыслаў яшчэ на тры жыцці,</p>
<p>І сонца добрае яшчэ ласкава свеціць,</p>
<p>Ды дзьмухае эпохі жорсткі вецер,</p>
<p>І трэба не спыняцца, а ісці.</p>
<p>Спакойна дажываць — яму не райце:</p>
<p>Ён працаваў да стомы кожны дзень.</p>
<p>З астатніх сіл наперад ён ідзе,</p>
<p>Ён каля выхада...</p>
<p>Цішэй, не напірайце.</p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>