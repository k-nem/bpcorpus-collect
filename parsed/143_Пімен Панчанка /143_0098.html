<div class="container">
<div class="book-utils">
<div id="qrcode"></div>
<a href="/Pimien_Pancanka/Mianie_siabry_pytajuc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1977 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Мяне сябры пытаюць..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Мяне сябры пытаюць..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Мяне сябры пытаюць:</p>
<p>«Скажы, сярдзіты друг,</p>
<p>Навошта табе тая</p>
<p>Нянавісць да хапуг?</p>
<p>Усё пра злыдняў пішаш...</p>
<p>А ты ідзі у сквер —</p>
<p>Вясной усмак падышаш,</p>
<p>Складзеш вясёлы верш».</p>
<p>Ах, божа мой...</p>
<p>Ды сам я</p>
<p>Захоплены навек</p>
<p>Высокімі лясамі,</p>
<p>Спакоем родных рэк.</p>
<p>Па рэчцы успамінаў</p>
<p>Я плыў быў ўсё і плыў...</p>
<p>А хто нажом у спіну</p>
<p>Таварыша забіў?</p>
<p>І душагубы ходзяць,</p>
<p>Схаваныя ў туман,</p>
<p>Што ў даўнім горкім годзе</p>
<p>Губілі партызан.</p>
<p>Калі з нас кожны мірна</p>
<p>Ў пасцелі мяккай спаў,</p>
<p>Хлапчук, а не граміла</p>
<p>Ларок абрабаваў.</p>
<p>Падлетка строга судзяць,</p>
<p>Судзіце і мяне:</p>
<p>Мне гора сэрца студзіць,</p>
<p>Мне сорам плечы гне.</p>
<p>Сябры, хадзіце ў жыце,</p>
<p>Ганіце прэч тугу,</p>
<p>Пра васількі пішыце...</p>
<p>Я покуль не магу:</p>
<p>Завешчана бацькамі,</p>
<p>Сам Ленін даў наказ:</p>
<p>Жыць з чыстымі рукамі,</p>
<p>Рабіць не напаказ.</p>
<p>1977</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>