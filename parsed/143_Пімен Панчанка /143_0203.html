<div class="container">
<div class="book-utils">
<div id="qrcode"></div>
<a href="/Pimien_Pancanka/Zbany.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Збаны -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Збаны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А нашы ганчары умелі</p>
<p>Рабіць і міскі, і збаны.</p>
<p>Пад матчынай рукой звінелі</p>
<p>Штодня гліняныя званы.</p>
<p>Амаль на ўсіх малы узор быў —</p>
<p>Знак сарамлівай пекнаты.</p>
<p>У восем лыжак крупнік сёрбаць</p>
<p>Было так смачна з місак тых.</p>
<p> </p>
<p>Быў геній наш далёкі родзіч,</p>
<p>Што форму вечную знайшоў:</p>
<p>Капелюшы сучасных модніц —</p>
<p>Ад тых гаршкоў і гладышоў...</p>
<p> </p>
<p>Збаны — ў мастацкіх магазінах,</p>
<p>Іх зараз лепяць мастакі.</p>
<p>Ды цвет не той, не тая гліна,</p>
<p>Іх звон і выгляд не такі.</p>
<p> </p>
<p>Стаяць на ўсіх сервантах марна,</p>
<p>І малака з іх нам не піць...</p>
<p>Паеду ў Івянец ганчарны,</p>
<p>Мо пашанцуе збан купіць.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>