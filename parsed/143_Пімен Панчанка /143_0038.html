<div class="container">
<div class="book-utils">
<div id="qrcode"></div>
<a href="/Pimien_Pancanka/A_ja_maladych_nie_laju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1974 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "А я маладых не лаю..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"А я маладых не лаю..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>А я маладых не лаю</p>
<p>За доўгія валасы,</p>
<p>А я маладым не раю</p>
<p>Галіцца дзеля красы.</p>
<p> </p>
<p>Не бэшчу ні міні, ні максі,</p>
<p>А джынсы і сам надзеў.</p>
<p>Былі б толькі твары, не маскі</p>
<p>У маладых людзей.</p>
<p> </p>
<p>Ды ласкі пабольш назапашана</p>
<p>Стрыманай, без маны.</p>
<p>На працу, як мы ў рукапашны,</p>
<p>Ўжо сёння ідуць яны.</p>
<p> </p>
<p>Шырокі там гальштук ці вузкі —</p>
<p>Дык гэта, дальбог, не бяда.</p>
<p>Прыхільнікам бітлаўскай музыкі</p>
<p>Я сам зраблюся, бадай.</p>
<p> </p>
<p>Вось толькі жылі каб цвярозей,</p>
<p>Астатняе ўсё — лухта.</p>
<p>Абы ім свяціў на дарозе</p>
<p>Надзейны і яркі ліхтар.</p>
<p> </p>
<p>А трэба — пойдуць на міны,</p>
<p>На танкі.</p>
<p>Не задрыжаць.</p>
<p>А што там — максі ці міні —</p>
<p>Самім маладым вырашаць.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>