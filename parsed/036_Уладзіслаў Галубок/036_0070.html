<div class="container">
<div class="book-utils">
<div id="qrcode"></div>
<a href="/Uladzislau_Halubok/Cakaj,_bracie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзіслаў Галубок -->
<!-- HEADER_FIELD CreationYear: 1908 -->
<!-- HEADER_FIELD Edition: Галубок Ул. Творы: Драматургія; Паэзія; Проза; Публіцыстыка. / Уклад., падрыхт. тэкстаў, уступ. арт. і камент. С.С.Лаўшука. - Мн.: Маст. літ., 1983. - 607 с., 8 іл., 1 л. партр. -->
<!-- HEADER_FIELD FirstPublicationYear: 1908 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1983 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Чакай, браце!.. -->
<h2><a href="http://knihi.com/Uladzislau_Halubok/">Уладзіслаў Галубок</a></h2>
<h2>Чакай, браце!..</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ад году да году мужык наш марнее,</p>
<p>А працы сваёй ён нямала кладзе,</p>
<p>І ўсё без карысці: як ліст той гібее</p>
<p>У восень халодную — ў горы, ў нудзе...</p>
<p> </p>
<p>Арэнда вялікая, — трудна звярнуцца:</p>
<p>Прадай хоць сярмягу, ды мусіш аддаць,</p>
<p>А голад, хвароба ў знакі даюцца,</p>
<p>Дый ласкі, прывету ні скуль не чуваць.</p>
<p> </p>
<p>Не чуў сабе «дзякуй!», хоць дух надрывае,</p>
<p>Хоць потам крывавым зямлю напаіў,</p>
<p>Хоць шчасця не бачыў і долі не мае,</p>
<p>Хоць варт, небарака, каб меней слёз ліў.</p>
<p> </p>
<p>Хоць бедны грашыма, ды сэрцам багаты;</p>
<p>Хоць цёмны навукай — ды з светлай душой.</p>
<p>У скрыўджаным бачыць ён роднага брата,</p>
<p>З ім дзеліцца шчыра астатняй крыхой.</p>
<p> </p>
<p>Чакай, брат! Без часу не лезь у магілу!</p>
<p>Узмацуецца дух твой — яшчэ аджывеш!</p>
<p>Свет, браце, убачыш, пачуеш ты сілу</p>
<p>І песню свабоды гуртом запяеш!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>