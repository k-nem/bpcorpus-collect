<div class="container">
<div class="book-utils">
<div id="qrcode"></div>
<a href="/Alaksandar_Puskin/Zimovy_viecar_hlebka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD FilenameSuffix: hlebka -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе П.Глебкі -->
<!-- HEADER_FIELD OriginalCreationYear: 1825 -->
<!-- HEADER_FIELD SectionAuthor: Вершы -->
<!-- HEADER_FIELD Title: Зімовы вечар -->
<!-- HEADER_FIELD Translation: Пятро Глебка -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Зімовы вечар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Бура мглою неба крые,</p>
<p>Кружыць замець за акном;</p>
<p>То, як звер, яна завые,</p>
<p>То заплача дзіцянём,</p>
<p>То саломаю трывожна</p>
<p>Па страсе зашалясціць,</p>
<p>То, як позны падарожны,</p>
<p>У акно загрукаціць.</p>
<p> </p>
<p>У хаціне ў нас — тужліва</p>
<p>І маркотна у цямне.</p>
<p>Што ж, старэнькая, маўкліва</p>
<p>Ты заціхла пры акне?</p>
<p>А ці буры завываннем</p>
<p>Ты затомлена адна,</p>
<p>А ці дрэмлеш пад спяванне</p>
<p>Ты свайго верацяна?</p>
<p> </p>
<p>Вып’ем, мілая галубка,</p>
<p>Друг маіх юначых дзей,</p>
<p>Вып’ем з гора; дай мне кубка, —</p>
<p>Сэрцу будзе весялей.</p>
<p>Заспявай мне, як сініца</p>
<p>Аж за морам дзесь жыла.</p>
<p>Заспявай, як да крыніцы</p>
<p>Па ваду дзяўчына йшла.</p>
<p> </p>
<p>Бура мглою неба крые,</p>
<p>Кружыць замець за акном,</p>
<p>То, як звер, яна завые,</p>
<p>То заплача дзіцянём.</p>
<p>Вып’ем, мілая галубка,</p>
<p>Друг маіх юначых дзей,</p>
<p>Вып’ем з гора; дай мне кубка, —</p>
<p>Сэрцу будзе весялей.</p>
<p> </p>
<p>1825</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Piatro_Hlebka/">Пятро Глебка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>