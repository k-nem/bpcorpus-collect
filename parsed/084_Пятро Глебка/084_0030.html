<div class="container">
<div class="book-utils">
<div id="qrcode"></div>
<a href="/Piatro_Hlebka/Trylohija_adnaje_historyi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятро Глебка -->
<!-- HEADER_FIELD CreationYear: 1929 -->
<!-- HEADER_FIELD Edition: Глебка П. Збор твораў. У 4-х т. Т. 2. Балады. Паэмы.- Мн.: Маст. літ., 1985.- 351 с., 4 л. іл. -->
<!-- HEADER_FIELD FirstPublicationYear: 1935 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1985 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/балада -->
<!-- HEADER_FIELD Title: Трылогія аднае гісторыі -->
<h2><a href="http://knihi.com/Piatro_Hlebka/">Пятро Глебка</a></h2>
<h2>Трылогія аднае гісторыі</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">II</a><br/>
<a href="#chapter3">ІІІ</a><br/>
<br/><br/>
<!-- TOC_END -->
<!-- BOOK_BEGIN -->
<p> </p>
<p> </p>
<h3><a id="chapter1"></a>І</h3>
<p>Гэту дзікую помсту</p>
<p>ад продкаў тваіх</p>
<p>прачытаў я адразу</p>
<p>ў глыбокіх вачах,</p>
<p>у пульсацыі бурнай</p>
<p>гарачай крыві,</p>
<p>на бялявых, як мармур,</p>
<p>халодных плячах.</p>
<p> </p>
<p>І тады зненавідзеў</p>
<p>усмешку тугі,</p>
<p>што заўсёды была</p>
<p>як абрыдлівы госць.</p>
<p>Але думак цяжкіх</p>
<p>пад вачамі кругі</p>
<p>спакусілі мяне</p>
<p>і маю маладосць.</p>
<p> </p>
<p>Кожны дзень, як на змену,</p>
<p>прыходзіла ты,</p>
<p>мне здавалася —</p>
<p>сонца на працу ўстае.</p>
<p>Асыпаліся жоўклыя</p>
<p>долу лісты,</p>
<p>адцвіталі і прымхі,</p>
<p>і вады твае.</p>
<p> </p>
<p>Толькі любасць мая</p>
<p>расцвітала пышней,</p>
<p>і усмешка тугі,</p>
<p>і няўтольная злосць,</p>
<p>нават помсты агні —</p>
<p>не краналі мяне:</p>
<p>я усё дараваў</p>
<p>за тваю маладосць.</p>
<p> </p>
<p> </p>
<h3><a id="chapter2"></a>II</h3>
<p>Слаўны пачатак гісторыі,</p>
<p>сумны,</p>
<p>звычайны канец:</p>
<p>вочы усёй аўдыторыі</p>
<p>колюць дакорам мяне.</p>
<p> </p>
<p>— Што вы нам скажаце, сведка? —</p>
<p>грозна пытае суддзя. —</p>
<p>Вырашыць ваша даведка</p>
<p>лёс маладога жыцця.</p>
<p> </p>
<p>Чую,</p>
<p>як зноў прабягае</p>
<p>ценем усмешка тугі;</p>
<p>вочы яе ўспамінаю</p>
<p>і пад вачамі —</p>
<p>кругі.</p>
<p> </p>
<p>Сіла ліхая направа</p>
<p>вабіць міжвольна пагляд:</p>
<p>— Вось яна,</p>
<p>судная лава,</p>
<p>як старасвецкі парад.</p>
<p> </p>
<p>Вось яна,</p>
<p>тая дзяўчына</p>
<p>з помстаю ў чорных вачах...</p>
<p>Можа краса быць злачыннай,</p>
<p>нельга яе прабачаць!</p>
<p> </p>
<p>Цвёрды адказ быў,</p>
<p>кароткі:</p>
<p>— Што там душою крывіць,</p>
<p>дзікая помста ад продкаў</p>
<p>б'ецца ў гарачай крыві.</p>
<p> </p>
<p>Некалі ў пышных маёнтках</p>
<p>бацька яе гадаваў</p>
<p>і пра варожасць дзіцёнку</p>
<p>ён над калыскай спяваў.</p>
<p> </p>
<p>Ні навальнічныя штормы,</p>
<p>ні рэвалюцыі вір —</p>
<p>помсты яе непакорнай</p>
<p>не пагасілі ў крыві.</p>
<p> </p>
<p>Строга судзіце варожасць,</p>
<p>нельга зважаць на красу:</p>
<p>гэтай дзяўчыны прыгожасць</p>
<p>сеяла скруху і сум.</p>
<p> </p>
<p>Воплескі ўсёй аўдыторыі</p>
<p>боль не маглі заглушыць:</p>
<p>стала развязка гісторыі</p>
<p>цяжкай пакутай душы.</p>
<p> </p>
<p> </p>
<h3><a id="chapter3"></a>ІІІ</h3>
<p>Як настала восень,</p>
<p>лісці пажаўцелі —</p>
<p>мне здалося:</p>
<p>косы</p>
<p>ціха шалясцелі.</p>
<p> </p>
<p>А зімой суровай</p>
<p>у марозны вечар</p>
<p>снежная бялёвасць</p>
<p>нагадала плечы.</p>
<p> </p>
<p>І вясна па злосці</p>
<p>(як гэта нядобра!)</p>
<p>запрасіла ў госці</p>
<p>незнаёмы вобраз.</p>
<p> </p>
<p>Толькі познім летам</p>
<p>вуснамі сваімі</p>
<p>мне сказалі кветы</p>
<p>ясна тваё імя.</p>
<p> </p>
<p>І тады —</p>
<p>і радасць,</p>
<p>і тугу усмешкі</p>
<p>я пракляў, як здраду,</p>
<p>а душы не ўсцешыў.</p>
<p> </p>
<p>Над высокім лесам</p>
<p>яснымі начамі</p>
<p>мне здаецца —</p>
<p>месяц</p>
<p>бразгае ключамі,</p>
<p> </p>
<p>сыпле поўнай жменяй</p>
<p>па лагчынах нізкіх</p>
<p>цёплыя праменні,</p>
<p>залатыя іскры.</p>
<p> </p>
<p>Але ж гэта —</p>
<p>дзіва,</p>
<p>згадка,</p>
<p>што сапраўды</p>
<p>на прастор на сіні</p>
<p>выйдзе сонца заўтра.</p>
<p> </p>
<p>Гэтак і твой прывід,</p>
<p>што нясе трывогу —</p>
<p>толькі мая крыўда</p>
<p>на сябе самога,</p>
<p> </p>
<p>толькі крык сумлення,</p>
<p>што цябе,</p>
<p>праклятай,</p>
<p>я не збіў каменнем,</p>
<p>а за жонку сватаў.</p>
<p> </p>
<p>Значыць,</p>
<p>мая згадка</p>
<p>аб тваіх усмешках —</p>
<p>гэта толькі кладка</p>
<p>да шырокай сцежкі,</p>
<p> </p>
<p>гэта толькі смага</p>
<p>новай прыгажосці,</p>
<p>сіла і адвага</p>
<p>нашай маладосці.</p>
<p> </p>
<p class="sign">1929 г.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>