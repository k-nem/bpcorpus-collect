<div class="container">
<div class="book-utils">
<div id="qrcode"></div>
<a href="/Janka_Zurba/Mihcieli_zory_u_ciomnaj_nocy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Журба -->
<!-- HEADER_FIELD CreationYear: 1914 -->
<!-- HEADER_FIELD FirstPublicationYear: 1914 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мігцелі зоры ў цёмнай ночы... -->
<!-- HEADER_FIELD Uploaded: 2010-11-01T08:00:00Z -->
<h2><a href="http://knihi.com/Janka_Zurba/">Янка Журба</a></h2>
<h2>Мігцелі зоры ў цёмнай ночы...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мігцелі зоры ў цёмнай ночы, -</p>
<p>Калі спаткаўся я з табой,</p>
<p>Твае убачыў зоры-вочы,</p>
<p>Пачуў я смех срабрысты твой...</p>
<p> </p>
<p>І разлучыўся зноў з табою;</p>
<p>Ізноў адзін застаўся я.</p>
<p>Цябе я жду, прыйдзі вясною</p>
<p>Ты, зорка ясная мая!</p>
<p> </p>
<p>Я жду цябе ў дзень светлы мая,</p>
<p>Я жду цябе ўжо доўгі час.</p>
<p>Мне страшна: можа, доля злая</p>
<p>Навекі разлучыла нас.</p>
<p> </p>
<p>Ўжо сонца ясныя праменні</p>
<p>Даўно лунаюць над зямлёй.</p>
<p>Зычлівы май мне шле натхненне...</p>
<p>Чаму цяпер ты не са мной?</p>
<p> </p>
<p>К табе, друг мілы, сэрца рвецца.</p>
<p>Дарогай сумнаю іду,</p>
<p>А думка ўдаль - к табе імкнецца:</p>
<p>Цябе я жду!..</p>
<p> </p>
<p><i>1914</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>