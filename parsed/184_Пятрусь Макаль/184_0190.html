<div class="container">
<div class="book-utils">
<div id="qrcode"></div>
<a href="/Piatrus_Makal/Sto_robiac_u_Jalcie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Што робяць у Ялце?.." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Што робяць у Ялце?.."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Што робяць у Ялце?</p>
<p>Купаюцца і загараюць.</p>
<p>Сноўдаюць па асфальце —</p>
<p>Падэшвы свае здзіраюць.</p>
<p> </p>
<p>Куды падзецца людзям</p>
<p>З вызваленымі рукамі?</p>
<p>— Працавікі —</p>
<p>мы будзем</p>
<p>Часовымі лайдакамі...</p>
<p> </p>
<p>Едуць збываць змору,</p>
<p>Глыток свабоды зведаць.</p>
<p>Едуць па сонца і мора,</p>
<p>І па каханне едуць.</p>
<p> </p>
<p>Да вечнага хвалявання</p>
<p>Хочацца дакрануцца.</p>
<p>У бездань, стаіўшы дыханне,</p>
<p>Хочацца акунуцца.</p>
<p> </p>
<p>Тых,</p>
<p>хто ад спёкі смягне</p>
<p>І ачышчэння прагне,</p>
<p>Мора ў трымценні дымкі</p>
<p>Прымае ў свае абдымкі.</p>
<p> </p>
<p>І ні ўгавор,</p>
<p>ні змова</p>
<p>Не папярэдзяць фініш...</p>
<p>Цябе я пакіну, мора,</p>
<p>Ды ты ўжо мяне не пакінеш.</p>
<p> </p>
<p>Я прыкладу на світанні</p>
<p>Ракавіну да вуха —</p>
<p>І зноўку тваё ракатанне</p>
<p>Пачуецца дрогка і глуха.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>