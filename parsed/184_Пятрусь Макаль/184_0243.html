<div class="container">
<div class="book-utils">
<div id="qrcode"></div>
<a href="/Piatrus_Makal/Voryva.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Ворыва -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Ворыва</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мне падабаецца ворыва:</p>
<p>Нырае нарог да паловы,</p>
<p>Зямля зачапляецца здорава,</p>
<p>Як за кручок рыбалова.</p>
<p>Скачыце ад радасці, дзежкі!</p>
<p>Народзіць грудастая глеба</p>
<p>І зерне, і добрыя ўсмешкі</p>
<p>Тых, хто чакаюць хлеба.</p>
<p>З усіх перамог перамога —</p>
<p>Братэрства зямлі і метала.</p>
<p>Я знаю,</p>
<p>мяне самога</p>
<p>За плугам не раз матала.</p>
<p>Пралягуць барозны доўгія</p>
<p>Блішчастаю русай палоскаю.</p>
<p>Глядзіце —</p>
<p>зямля аздоблена</p>
<p>Такою цудоўнай прычоскаю,</p>
<p>Нібы грабянцом умела</p>
<p>Правёў па планеце хтосьці...</p>
<p>Вось гэта, я разумею —</p>
<p>Клопат аб прыгажосці!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>