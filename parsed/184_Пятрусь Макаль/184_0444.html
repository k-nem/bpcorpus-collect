<div class="container">
<div class="book-utils">
<div id="qrcode"></div>
<a href="/Alaksandar_Puskin/Ci_ja_chadzu_uzdouz_vulic_sumnych.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD SectionAuthor: Вершы -->
<!-- HEADER_FIELD Title: «Ці я хаджу уздоўж вуліц шумных...» -->
<!-- HEADER_FIELD Translation: Пятрусь Макаль -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>«Ці я хаджу уздоўж вуліц шумных...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Ці я хаджу ўздоўж вуліц шумных,</p>
<p>Ці ў мнагалюдны храм іду,</p>
<p>Ці я — між юнакоў бяздумных</p>
<p>Люляю думак чараду.</p>
<p> </p>
<p>Я гавару: гады, як цені,</p>
<p>Знікаюць, і любому з нас</p>
<p>Сысці пад вечныя скляпенні,</p>
<p>І ўжо чый-небудзь блізкі час.</p>
<p> </p>
<p>Ці я гляджу на дуб самотны</p>
<p>І мыслю: патрыярх лясоў</p>
<p>Перажыве мой век гаротны,</p>
<p>Як перажыў ён век бацькоў,</p>
<p> </p>
<p>Ці з ласкай немаўля кранаю,</p>
<p>Як перад ростанню ў жыцці...</p>
<p>Табе я месца саступаю:</p>
<p>Пара мне тлець, табе цвісці.</p>
<p> </p>
<p>Дзень кожны, кожную часіну</p>
<p>Праводжу роем дум сваіх,</p>
<p>Наступнай смерці гадавіну</p>
<p>Спрабуючы ўгадаць між іх.</p>
<p> </p>
<p>І дзе мяне спаткае доля?</p>
<p>Між хваль, у бітве, на кані?</p>
<p>Або ў даліне сярод поля</p>
<p>Засну ў жытнёвай цішыні.</p>
<p> </p>
<p>Хоць у абдымках сну зямнога,</p>
<p>Дзе ні спачнеш, усюды тлець,</p>
<p>Бліжэй да мілага парога</p>
<p>Хацеў бы я прытулак мець.</p>
<p> </p>
<p>Хай ля магільнага ўвахода</p>
<p>Жыццё зялёнае шуміць</p>
<p>І раўнадушная прырода</p>
<p>Красою вечнай зіхаціць.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Piatrus_Makal/">Пятрусь Макаль</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>