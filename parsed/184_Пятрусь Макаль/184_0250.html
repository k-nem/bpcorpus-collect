<div class="container">
<div class="book-utils">
<div id="qrcode"></div>
<a href="/Piatrus_Makal/Hamoniac_kalossi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Гамоняць калоссі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Гамоняць калоссі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гамоняць калоссі,</p>
<p>Шугаючы хвалямі,</p>
<p>З блакітнымі высямі,</p>
<p>З сінімі далямі.</p>
<p> </p>
<p>Нясу я вітанне</p>
<p>Ўраджаям нябачаным,</p>
<p>І зімам, і вёснам,</p>
<p>І лету гарачаму.</p>
<p> </p>
<p>Пагляну —</p>
<p>І плуг той на міг уваскрэсне,</p>
<p>Што ўвосень тут межы</p>
<p>Навек перакрэсліў.</p>
<p> </p>
<p>Прыгадваю зерне,</p>
<p>Што з сеялак новых</p>
<p>У глебу лілося,</p>
<p>Як дожджык вясновы.</p>
<p> </p>
<p>Каб рунь,</p>
<p>На марозе не стынучы,</p>
<p>Спала,</p>
<p>Зіма яе пухам сваім</p>
<p>Пакрывала.</p>
<p> </p>
<p>Каб жыта</p>
<p>Гаючай набралася сілы,</p>
<p>Вясной яго</p>
<p>Хмарка</p>
<p>Дажджамі паіла.</p>
<p>Улетку</p>
<p>Праменнае шчодрае сонца</p>
<p>Дарыла святло сваё</p>
<p>Нівам бясконца.</p>
<p> </p>
<p>Ад ранку да вечара</p>
<p>Сонца глядзела,</p>
<p>Каб жыта</p>
<p>Бурштынавым зернем</p>
<p>Паўнела.</p>
<p> </p>
<p>То ўстане высока,</p>
<p>То схіліцца нізка,</p>
<p>Як маці</p>
<p>Над роднай дзіцячай калыскай.</p>
<p>А ветрык</p>
<p>Духмянаю свежасцю дыша,</p>
<p>Як нянька старанная,</p>
<p>Ніву калыша...</p>
<p> </p>
<p>Гамоняць калоссі,</p>
<p>Шугаючы хвалямі,</p>
<p>З блакітнымі высямі,</p>
<p>З сінімі далямі.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>