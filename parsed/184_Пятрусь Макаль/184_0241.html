<div class="container">
<div class="book-utils">
<div id="qrcode"></div>
<a href="/Piatrus_Makal/Vilija.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вілія -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Вілія</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Віляеш ты між вольхаў, Вілія,</p>
<p>Заступніцтва ў зялёных ценяў просіш.</p>
<p>Свой плёскат тонкі — лепет ручая —</p>
<p>Нібыта бунт прыглушаны, разносіш.</p>
<p> </p>
<p>На берагах тваіх трыснёг зачах,</p>
<p>Як ад сухотаў безнадзейна хворы,</p>
<p>Ты ад спякоты сохнеш на вачах...</p>
<p>Няўжо ты марна марыла аб моры?</p>
<p> </p>
<p>Дзе хваль тваіх вясновых крутаверць,</p>
<p>Што калыхала домікі, як лодкі?</p>
<p>Было — сплыло...</p>
<p>З касой пясчанай смерць</p>
<p>Вось-вось падступіць да</p>
<p>засмяглай глоткі.</p>
<p> </p>
<p>З рыбацкай хваткай вуду акуні —</p>
<p>Клююць, нібы шавецкімі цвікамі,</p>
<p>Пячкурыкі...</p>
<p>Язі ды акуні</p>
<p>У бездань рэк вялікіх паўцякалі.</p>
<p>Растане пад затокамі туман —</p>
<p>І як тады ад яснасці не вохнуць,</p>
<p>Што можа задыхнуцца акіян,</p>
<p>Калі яго прытокі перасохнуць!</p>
<p> </p>
<p>Раптоўны дождж, прыйдзі ж хутчэй сюды</p>
<p>І дай гаючых кропель, быццам доктар.</p>
<p>Маўчаць грамы, набраўшы ў рот вады,</p>
<p>Замкнуўшыся ў сваіх вышынных дотах.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>