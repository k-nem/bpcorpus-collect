<div class="container">
<div class="book-utils">
<div id="qrcode"></div>
<a href="/Piatrus_Makal/Z_krynicy_vybiahajuc_rucajki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: З крыніцы выбягаюць ручайкі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>З крыніцы выбягаюць ручайкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З крыніцы выбягаюць ручайкі,</p>
<p>Іх кліча свет заманлівы і звонкі,</p>
<p>Яны, нібы гарэзы-хлапчукі,</p>
<p>Бягуць удалячынь наперагонкі.</p>
<p> </p>
<p>Між камянёў, пагоркаў і палёў</p>
<p>Бягуць, не баючыся небяспекі,</p>
<p>А прыйдзе час — і гмахі караблёў</p>
<p>Былыя ручайкі нясуць, як рэкі.</p>
<p> </p>
<p>У кожнай рэчкі свой адменны плёс,</p>
<p>Свая хада, свой нораў непаўторны.</p>
<p>І ўсё ж адзін усіх чакае лёс —</p>
<p>Марская шырыня, марскія штормы.</p>
<p> </p>
<p>Ляці за марай наўздагон штодня,</p>
<p>Адолееш любыя небасхілы,</p>
<p>Калі табе зямная глыбіня</p>
<p>Дала ў дарогу дужасці і сілы.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>