<div class="container">
<div class="book-utils">
<div id="qrcode"></div>
<a href="/Piatrus_Makal/Nieznajomyja_siabry.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Незнаёмыя сябры -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Незнаёмыя сябры</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Усюды месца для прывалу,</p>
<p>Калі ты ўжо не чуеш ног.</p>
<p>З дарогі рухнеш дзе папала</p>
<p>На першы ўзгорак, на мурог.</p>
<p>Мы з дружбаком замест пасцелі</p>
<p>Пад бок паслалі шынялі,</p>
<p>Ляжым, прыліпшы потным целам</p>
<p>Да мокрай восеньскай зямлі.</p>
<p>І раптам голас над палямі,</p>
<p>Як напамін, гучыць здаля...</p>
<p>І мы адчулі, што пад намі,—</p>
<p>Як лёд, халодная зямля...</p>
<p>Мы азірнуліся міжвольна</p>
<p>Удвух — таварыш мой і я.</p>
<p>Узбоч дарогі сцежкай польнай</p>
<p>Ішла спяшаючы жняя.</p>
<p>Стаім маўкліва ля дарогі,</p>
<p>Глядзім услед жанчыне той.</p>
<p>А ранак сыпле ёй пад ногі</p>
<p>Расінкі жменяй залатой.</p>
<p>І хочацца глядзець да стомы</p>
<p>На гэты край, дзе ты не госць,</p>
<p>На свет, дзе столькі незнаёмых</p>
<p>Ў цябе сяброў усюды ёсць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>