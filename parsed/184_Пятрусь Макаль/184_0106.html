<div class="container">
<div class="book-utils">
<div id="qrcode"></div>
<a href="/Piatrus_Makal/Nas_pa_halovach.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Нас па галовах..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Нас па галовах..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нас па галовах секлі зоркі</p>
<p>Чэргамі —</p>
<p>У чэрвені,</p>
<p>У вечаровым чэрвені...</p>
<p>Смерць хадзіла</p>
<p>Гаспадаром.</p>
<p>Быў крык.</p>
<p>Быў плач.</p>
<p>Быў гром.</p>
<p>Дом скаланаўся ад груку.</p>
<p>Уцякаючы ад пагонь,</p>
<p>Стрымгалоў праскакаў па бруку</p>
<p>Конь без конніка,</p>
<p>як агонь.</p>
<p>Неба,</p>
<p>Выючы нема,</p>
<p>Цэлілася здаля...</p>
<p>Няўжо ты мне здрадзіла, неба?</p>
<p>Дай мне ратунак,</p>
<p>зямля!</p>
<p>Неба —</p>
<p>якое відовішча! —</p>
<p>Зеўрыла россыпам дзір.</p>
<p>Няма ад вайны сховішча.</p>
<p>Адно ад вайны сховішча —</p>
<p>Мір.</p>
<p>Мы ў цішыню</p>
<p>Вярнуліся,</p>
<p>як дадому.</p>
<p>З крыку.</p>
<p>З агню.</p>
<p>З грому.</p>
<p>А званы маёй памяці зноўку</p>
<p>Торгае за вяроўку</p>
<p>Штодня</p>
<p>Цішыня.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>