<div class="container">
<div class="book-utils">
<div id="qrcode"></div>
<a href="/Piatrus_Makal/U_travy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "У травы..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"У травы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У травы</p>
<p>Забіраюць правы —</p>
<p>Хіба гэта не бачыце вы?</p>
<p>Аграмады няўмольных будоў</p>
<p>Выцясняюць траву з гарадоў.</p>
<p>Рэчка чорная ўдаль плыве</p>
<p>Па траве, па траве, па траве...</p>
<p>Пашырае ўладанні свае —</p>
<p>І няма берагоў у яе.</p>
<p>І кладзецца сцяблінка травы</p>
<p>Пад асфальт, як пад танк,—</p>
<p>Радавы.</p>
<p>І здаецца, па дзірване</p>
<p>Перагрэты прайшоўся прас.</p>
<p>І зубром згаладалым мне</p>
<p>Зарычаць падмывае падчас.</p>
<p>На душы — каменнем туга,</p>
<p>Бо мурожнага астраўка</p>
<p>Не знаходзіць мая нага,</p>
<p>Не знаходзіць мая рука.</p>
<p>Я хвалююся, як і вы,</p>
<p>Нахіляючы галаву:</p>
<p>У травы</p>
<p>Забіраюць правы...</p>
<p>Заступіцеся за траву!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>