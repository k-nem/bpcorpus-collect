<div class="container">
<div class="book-utils">
<div id="qrcode"></div>
<a href="/Piatrus_Makal/Upala_slazina.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Упала слязіна -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Упала слязіна</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Упала слязіна з вока ўдавы</p>
<p>І пакацілася ў мора.</p>
<p>Чуеце вы, бачыце вы,</p>
<p>Як вырастае гора?</p>
<p>Збіраецца веча —</p>
<p>слёз грамада,</p>
<p>І соллю вякі намоклі,</p>
<p>Свая доля,</p>
<p>свая бяда</p>
<p>У кожнай гаручай кроплі.</p>
<p>Вянчаюць рэліквіі ў куфры тваім</p>
<p>Саюз пакаленняў брацкі:</p>
<p>Схавана будзёнаўка дзедава ў ім</p>
<p>Поруч з пілоткай бацькі...</p>
<p>На грэбні хваль,</p>
<p>на промні ляза</p>
<p>У сцісласці немагчымай</p>
<p>Кранула Першай Сусветнай сляза</p>
<p>Слязу Вялікай Айчыннай.</p>
<p>З розных краін ручаіны слязін</p>
<p>У акіян уцякаюць.</p>
<p>Чакаюць жанчыны сваіх мужчын,</p>
<p>Цэлую вечнасць чакаюць.</p>
<p>Жанчыны гэтак плачуць заўжды,</p>
<p>Што кроў у жылах стыне.</p>
<p>Аднолькава мова няўмольнай бяды</p>
<p>Гучыць у Сангмі і ў Хатыні.</p>
<p>Па рэках дзён,</p>
<p>па рэках гадоў</p>
<p>Бяжыць горкае гора.</p>
<p>Зліваюцца слёзы ўсіх удоў</p>
<p>У самае сумнае мора.</p>
<p>Хай б’е прыбоем яно ў берагі,</p>
<p>Б'е на зямлі трывогу.</p>
<p>Забойцам мора жаночай тугі</p>
<p>Перагародзіць дарогу.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>