<div class="container">
<div class="book-utils">
<div id="qrcode"></div>
<a href="/Piatrus_Makal/Ruki_lubych.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Рукі любых -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Рукі любых</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Што гэтак ласкава ляскае?</p>
<p>У цемру спрасонку гляджу:</p>
<p>Пырхаюць рукі, як ластаўкі</p>
<p>Перад пачаткам дажджу.</p>
<p>Хатніх турбот палоннікі,</p>
<p>Кухонных работ рабы,</p>
<p>Гладзяць яны палоніку</p>
<p>І лыжкам тугія лбы...</p>
<p>Галубяць сталовую міску,</p>
<p>Якая штодня спакваля</p>
<p>Сваю мурзатую пыску</p>
<p>Тыцкае, як цяля.</p>
<p>Дагледжваюць чуйна чайнік,</p>
<p>Што, задзіраючы нос,</p>
<p>Сыкае, нібы начальнік,</p>
<p>І кіпяціцца ўсур’ёз.</p>
<p>Воблачка з пару і з дыму</p>
<p>Пусціць начальнік круты...</p>
<p>Яго, каб суцішыўся, здымуць,</p>
<p>Нібы з пасады, з пліты.</p>
<p>Падсыпаць і солі, і перцу</p>
<p>Вы, рукі, паспееце ў час!</p>
<p>Нашы мужчынскія сэрцы</p>
<p>Заржавелі б без вас.</p>
<p>Кветак усіх галоўкі</p>
<p>Звяртае да вас зямля...</p>
<p>А рукі запырхалі зноўку,</p>
<p>Калышучы немаўля.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>