<div class="container">
<div class="book-utils">
<div id="qrcode"></div>
<a href="/Piatrus_Makal/Ad_ziabkasci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ад зябкасці..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Ад зябкасці..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ад зябкасці золкай сутулячыся,</p>
<p>Спяшаюся дзень пры дні</p>
<p>Да пакаёвай утульнасці</p>
<p>Ад вулічнай таўкатні.</p>
<p>І ад дажджу, што гоніцца</p>
<p>За мной, як цыбатая конніца.</p>
<p>Я старшынствую ў доме</p>
<p>На шматвяковым сходзе.</p>
<p>З паліц, нібы з крэсел, томікі</p>
<p>На стол да мяне сыходзяць.</p>
<p>Гётэ і Маякоўскі —</p>
<p>Прамоўцы нямоўчныя — во яны!</p>
<p>Старонкі, нібыта войскі,</p>
<p>І плугары, і воіны.</p>
<p>Кідаю ў пашчу акурак</p>
<p>Акамянелай акуле.</p>
<p>А дождж на вакно маё косіцца.</p>
<p>Стукаюць кроплі, як кулі.</p>
<p>Патрэскваючы, як дровы,</p>
<p>Аб нечым далёкім-далёкім,</p>
<p>Міргае прыёмнік нервова</p>
<p>Усёвідушчым вокам.</p>
<p>...Недзе ўраган пад Калькутаю.</p>
<p>Над Джонстанам — атамны выбух.</p>
<p>Стукае,</p>
<p>стукае,</p>
<p>стукае {стукао</p>
<p>Кулямі дождж па шыбах.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>