<div class="container">
<div class="book-utils">
<div id="qrcode"></div>
<a href="/Piatrus_Makal/Dom.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дом -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Дом</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Яшчэ пустыр не абуджалі гукі,</p>
<p>Яшчэ маторы кранаў не гулі —</p>
<p>А ты ўжо рос. Цябе ўзнімалі рукі</p>
<p>Майстроў ва ўсіх кутках маёй зямлі.</p>
<p> </p>
<p>Там,</p>
<p>Дзе ў мартэнах ярасна шугала,</p>
<p>Нібы віхура, полымя метала;</p>
<p>Там,</p>
<p>Дзе ў бары ўгрызалася піла</p>
<p>Ў тугі камель сасновага ствала;</p>
<p>Там,</p>
<p>Дзе ў пачах абпальвалася цэгла,</p>
<p>Якая зараз шчыльна ў сцены легла,—</p>
<p>Ты нараджаўся, дом, у добры час</p>
<p>І з чарцяжоў ужо глядзеў на нас.</p>
<p>...З дзвярэй тваіх сцяжынкі выбягаюць</p>
<p>І разыходзяцца ва ўсе бакі</p>
<p>Па нашым родным па бязмежным краі,</p>
<p>Дзе ўсе майстры,</p>
<p>Дзе ўсе будаўнікі.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>