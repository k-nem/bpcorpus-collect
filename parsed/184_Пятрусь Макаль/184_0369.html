<div class="container">
<div class="book-utils">
<div id="qrcode"></div>
<a href="/Piatrus_Makal/Pracuj,_raziec_sviatla.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Працуй, разец святла -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Працуй, разец святла</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я раніцою кожнай, як дзіця,</p>
<p>У захапленні адкрываю вочы</p>
<p>На непаўторны вечны цуд жыцця,</p>
<p>На свет, які штодзень выходзіць з ночы.</p>
<p> </p>
<p>Пастукае прамень ціхутка ў шкло,</p>
<p>І ў норы цені ціснуцца, як лісы.</p>
<p>Усё наўкол, што цемраю было,</p>
<p>Набудзе зараз контуры і рысы.</p>
<p> </p>
<p>Нібыта з-пад рукі чараўніка,</p>
<p>Ўвышыню раптоўна пырхне птушка,</p>
<p>Прарэжацца лістота і рака</p>
<p>Зазіхаціць, як трапяткая стужка.</p>
<p> </p>
<p>Прачэрчацца паверхамі дамы,</p>
<p>Успыхнуць стоаконныя вітрыны.</p>
<p>А з каміноў барадачы-дымы</p>
<p>Выскокваюць, нібы з бутэлек джыны.</p>
<p> </p>
<p>Прыходзь, прамень, ва ўсе куткі зямлі,</p>
<p>Туманам ахінутыя старэчым,</p>
<p>Аголенаю праўдай прасвятлі,</p>
<p>Вярні абліччы страчаныя рэчам.</p>
<p> </p>
<p>Працуй, разец святла — мая радня,</p>
<p>З людзьмі ў цябе адвечнае сваяцтва.</p>
<p>Чароўным добрым дотыкам штодня</p>
<p>Вяршы сваё высокае мастацтва!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>