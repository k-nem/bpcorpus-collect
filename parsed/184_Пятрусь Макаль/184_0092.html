<div class="container">
<div class="book-utils">
<div id="qrcode"></div>
<a href="/Piatrus_Makal/My_-_haliny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Мы - галіны..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Мы - галіны..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мы — галіны.</p>
<p>А вы — карэнні.</p>
<p>Мы — наследнікі.</p>
<p>Продкі — вы.</p>
<p>Вы маўчыце ў сваім сутарэнні,</p>
<p>Мы шумім шматгалоссем ліствы.</p>
<p>Лупіць нас то град, то залева.</p>
<p>Нас калоцяць крутыя вятры.</p>
<p>Мы хістаемся ўправа і ўлева,</p>
<p>Падпіраючы сонца ўгары.</p>
<p>І з-за ўласнага гоману дрэнна</p>
<p>Чуем мы ваш дакор нямы.</p>
<p>Два паверхі адзінага дрэва —</p>
<p>Вы і мы...</p>
<p>Пазіраем падчас звысоку</p>
<p>Мы, галіны,</p>
<p>На вас, карані.</p>
<p>Хоць і знаем, засохлі б без соку,</p>
<p>Што знаходзіце вы ў глыбіні.</p>
<p>Нам — святло,</p>
<p>А вам — сутарэнне.</p>
<p>Гэта дадзена лёсам самім;</p>
<p>Нас трымаеце вы, карэнні,</p>
<p>Вы маўчыце, а мы шумім.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>