<div class="container">
<div class="book-utils">
<div id="qrcode"></div>
<a href="/Piatrus_Makal/Pisu_ja_toje,_cym_zyvu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Пішу я тое, чым жыву..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Пішу я тое, чым жыву..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пішу я тое, чым жыву.</p>
<p>Пішу надзённасць хлеба.</p>
<p>Пішу ваду, пішу траву.</p>
<p>Пішу зямлю і неба.</p>
<p> </p>
<p>Я знаю, іх не я адкрыў,</p>
<p>Яны мяне адкрылі.</p>
<p>Ад іх — натхнёных дум парыў,</p>
<p>Маіх узлётаў крылы.</p>
<p> </p>
<p>І хай усё, што ў сэрцы ёсць,</p>
<p>Малюнак мой азорыць.</p>
<p>І весялосць, і гнеў, і злосць</p>
<p>Мые шчодра фарбы дораць.</p>
<p> </p>
<p>Ад бомбы аж на ўскрай зямлі</p>
<p>Бег я, падлетак босы,</p>
<p>Калі чырвонымі былі</p>
<p>Над галавой нябёсы...</p>
<p> </p>
<p>І чорны хлеб ружовым быў</p>
<p>(О, дзён галодных згадка!),</p>
<p>Калі на пяць ратоў дзяліў</p>
<p>Адну скарынку татка...</p>
<p> </p>
<p>Сярод бяроз, сярод дубоў,</p>
<p>На ўзгор’і і па доле</p>
<p>Пішу нянавісць і любоў,</p>
<p>Пішу быліну долі.</p>
<p> </p>
<p>Дружу з уцехай і бядой.</p>
<p>А вечнасць?.. Што мне вечнасць,</p>
<p>Калі над хлебам і вадой</p>
<p>Навісне небяспечнасць...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>