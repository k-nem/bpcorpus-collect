<div class="container">
<div class="book-utils">
<div id="qrcode"></div>
<a href="/Piatrus_Makal/Malako.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Малако -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Малако</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прыгадваю маруднасць адвячорка,</p>
<p>Калі зару</p>
<p>працэджвае паркан</p>
<p>І, як ад сырадою,</p>
<p>на падворку</p>
<p>Дыміцца</p>
<p>Цёплы чэрвеньскі туман.</p>
<p>Праклюнецца</p>
<p>З саска струменьчык звонкі —</p>
<p>І вось ужо вядро, як азярко.</p>
<p>Мне праз гады</p>
<p>чуваць твой водар тонкі.</p>
<p>Салодкі хлеб маленства —</p>
<p>Малако...</p>
<p>І адступала</p>
<p>цемната начная,</p>
<p>Запальваў зрэнкі твой глыток,</p>
<p>Як ток...</p>
<p>Ах, Млечны Шлях жыцця майго!..</p>
<p>Я знаю,</p>
<p>Адкуль бярэш ты свой зямны выток!</p>
<p>Трава жылплошчу аддае бетону,</p>
<p>І берасцянку глушыць бас гудка,</p>
<p>Але грымяць</p>
<p>аб тратуар бітоны,—</p>
<p>Хвалю</p>
<p>Бесперапыннасць малака!</p>
<p>Вятрамі</p>
<p>і дарогамі</p>
<p>прапахшы,</p>
<p>Замы*кае сігналам ля латка</p>
<p>Машына ўранку,</p>
<p>як карова з пашы,</p>
<p>З бляшаным вымем,</p>
<p>поўным малака.</p>
<p>Рыкай у свой ражок,</p>
<p>трубі,</p>
<p>карова,</p>
<p>З мурожных берагоў малочных рэк!</p>
<p>Адну тваю рагатую карону</p>
<p>Не скіне з трона мой бунтарны век.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>