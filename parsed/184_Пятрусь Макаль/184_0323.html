<div class="container">
<div class="book-utils">
<div id="qrcode"></div>
<a href="/Piatrus_Makal/Mora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Мора -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Мора</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Навек пахаваўшы ў глыбінях спакой,</p>
<p>Плюскочаш, не знаючы зморы,—</p>
<p>Каменні варочаеш хваляй цяжкой,</p>
<p>Мора.</p>
<p> </p>
<p>Якую вялізную ношу ні ўскінь</p>
<p>На плечы табе, непакора,</p>
<p>Нясеш, як пушынку, яе ўдалячынь,</p>
<p>Мора.</p>
<p> </p>
<p>Хіба ж толькі сілай магутнае ты? —</p>
<p>Штохвілю змяняеш калёры...</p>
<p>Я ведаю добра твой нораў круты,</p>
<p>Мора.</p>
<p> </p>
<p>Ты ласкай умееш прывабіць усіх,</p>
<p>І нават высокія зоры</p>
<p>Спускаюцца ўночы да хваляў тваіх,</p>
<p>Мора.</p>
<p> </p>
<p>Ды раптам вятры штармавыя дыхнуць,</p>
<p>Усходзіцца пенай прастора —</p>
<p>Усё ты гатова тады паглынуць,</p>
<p>Мора.</p>
<p> </p>
<p>З трывогай гляджу ў непагоду здаля:</p>
<p>Грувасцяцца хвалі, як горы,</p>
<p>І кропкай здаецца мне гмах карабля —</p>
<p>Ў моры.</p>
<p>Ды кропку паставілі людзі... Яе</p>
<p>Ужо не сатрэш і не скорыш!</p>
<p>Іх воля магутней, чым хвалі твае,</p>
<p>Мора.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>