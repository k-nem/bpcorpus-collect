<div class="container">
<div class="book-utils">
<div id="qrcode"></div>
<a href="/Piatrus_Makal/Los_naroda_-_Kupala.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Лёс народа — Купала -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Лёс народа — Купала</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Каб замкнуць пагарджанаму люду раты,</p>
<p>У турэмшчыкаў рук не хапала.</p>
<p>Сумным плачам жалейкі прарэзаўся ты,</p>
<p>Боль народа — Купала.</p>
<p>Песня тая, што спела пакутна ў душы,</p>
<p>Думнай долі сваёй не праспала.</p>
<p>Пракаціўся, як гром перуновы ў цішы,</p>
<p>Крык народа — Купала.</p>
<p>Свет пытаў у здзіўленні:</p>
<p>— А хто там ідзе?</p>
<p>З воч заслона туману апала.</p>
<p>Вырастаў упярэймы спрадвечнай бядзе</p>
<p>Меч народа — Купала.</p>
<p>У граніт берагоў біў маланкавы ўздым</p>
<p>Хвалі той, што, як гнеў, закіпала.</p>
<p>Дол і высь абручыліся з імем тваім,</p>
<p>Лёс народа — Купала.</p>
<p>Каб заўжды ты ўпрыгожваў сабою зямлю,</p>
<p>Каб віхура цябе не шчапала,</p>
<p>Я любоўю сыноўняй цябе атулю,</p>
<p>Сад народа — Купала.</p>
<p>Сёння зноў на вялікай штодзённай сяўбе</p>
<p>Слова-зерне, што ў сэрцы запала.</p>
<p>Мы нясём пакаленням наступным цябе,</p>
<p>Скарб народа — Купала.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>