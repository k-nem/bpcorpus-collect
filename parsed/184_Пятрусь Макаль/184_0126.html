<div class="container">
<div class="book-utils">
<div id="qrcode"></div>
<a href="/Piatrus_Makal/Pacuju,_jak_zauruk_spiavaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Пачую, як жаўрук спявае..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Пачую, як жаўрук спявае..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пачую, як жаўрук спявае,—</p>
<p>І я хлапчук вясковы зноў.</p>
<p>Мая сцяжынка палявая</p>
<p>Рассоўвае сцяну жытоў.</p>
<p> </p>
<p>Дзесь бацька плугам рэжа глебу,</p>
<p>Ідзе па свежай баразне.</p>
<p>Нясу яму акраец хлеба</p>
<p>І крыху малака ў збане.</p>
<p> </p>
<p>Пясок гарачы, быццам прысак,</p>
<p>Хоць бульбу ты пячы на ім.</p>
<p>На гарызонце хвой абрысы</p>
<p>Трымцяць у марыве сівым.</p>
<p> </p>
<p>Свае праменні сонца топіць</p>
<p>У неспакойнай збажыне.</p>
<p>Здаецца, што вось-вось падхопіць</p>
<p>Зялёны акіян мяне.</p>
<p> </p>
<p>І забаюкае вятрыска,</p>
<p>Што сціхнуць не дае жытам.</p>
<p>Чакай! Ужо і татка блізка,</p>
<p>Я толькі торбу перадам...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>