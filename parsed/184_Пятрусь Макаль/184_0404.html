<div class="container">
<div class="book-utils">
<div id="qrcode"></div>
<a href="/Piatrus_Makal/Tapor.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Тапор -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Тапор</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Тапор у руцэ зух.</p>
<p>Ён знае сваю справу.</p>
<p>Злева ў яго — абух.</p>
<p>І вастрыё — справа.</p>
<p>Калі ён ідзе ў гушчары,</p>
<p>Дранцвеюць дубы нерухома,</p>
<p>Асіны дрыжаць знутры:</p>
<p>Па кім секане, невядома...</p>
<p>Тапор атупеў, пастарэў,</p>
<p>Тапор адстаў ад прагрэсу —</p>
<p>З-за лесу не бачыць дрэў,</p>
<p>З-за дрэў не бачыць лесу.</p>
<p>Прагрэсу наперарэз</p>
<p>Робіць узмах рэзкі:</p>
<p>Калі сякуць лес,</p>
<p>Маўляў, ляцяць трэскі...</p>
<p>Ён ведае «грук» ды «трах» —</p>
<p>Тапорная мудрасць такая.</p>
<p>Затое наводзіць страх.</p>
<p>Затое абсякае.</p>
<p>Гуляе гаспадаром,</p>
<p>Сваё правіла славіць:</p>
<p>Высечаш тапаром,</p>
<p>Пяром ужо не паправіць.</p>
<p>Гакае:— Так!</p>
<p>Бух!</p>
<p>Бярэ страшэнна глыбока.</p>
<p>З аднаго боку — абух.</p>
<p>Лязо — з другога боку.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>