<div class="container">
<div class="book-utils">
<div id="qrcode"></div>
<a href="/Piatrus_Makal/Imklivasc_majho_ryuka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Імклівасць майго рыўка..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Імклівасць майго рыўка..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Імклівасць майго рыўка —</p>
<p>І пырскі да зор узлятаюць,</p>
<p>Прымай жа мяне, рака,</p>
<p>Як родзіча дома прымаюць.</p>
<p>Нібыта агнём апячэш</p>
<p>Сваім халадком небяспечным.</p>
<p>Між пальцаў маіх цячэш,</p>
<p>Віруеш у рэчышчы вечным...</p>
<p>Я ў плыні тваёй заўжды,</p>
<p>Як рыбіна, лёгкі і ўвішны...</p>
<p>Не марна гавораць, з вады</p>
<p>Далёкія прашчуры выйшлі.</p>
<p>Рака, навучы мяне</p>
<p>Бяссоннаму неспакою,</p>
<p>Рака, навучы мяне</p>
<p>Хваляю быць трапяткою.</p>
<p>Рухацца, каб берагі</p>
<p>Галінамі дрэў махалі,</p>
<p>Каб на вадзе кругі</p>
<p>Зорную высь калыхалі.</p>
<p>Не толькі цела — душу</p>
<p>Ты ўмееш палоніць цікава...</p>
<p>Ды не занось, прашу,</p>
<p>Не закалыхвай ласкава.</p>
<p>Ты любіш дужых, рака,</p>
<p>З загартаванымі дружыш.</p>
<p>Калі ж здранцвее рука,</p>
<p>Ты і мяне закружыш.</p>
<p>Ускаламуціўшы сінь,</p>
<p>Як човен, у пырсках белых</p>
<p>Я рассякаю плынь —</p>
<p>І набліжаю бераг.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>