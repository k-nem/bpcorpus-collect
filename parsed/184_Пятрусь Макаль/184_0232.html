<div class="container">
<div class="book-utils">
<div id="qrcode"></div>
<a href="/Piatrus_Makal/Brasy,_sabaka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Брашы, сабака -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Брашы, сабака</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мяне твой чуйны нюх не абміне,</p>
<p>Калі праходжу міма ля паркана.</p>
<p>З якім натхненнем брэшаш на мяне,</p>
<p>Сабака,— неспакойны служка пана...</p>
<p> </p>
<p>Я бачу — у вачах тваіх туга.</p>
<p>Гняцешся ты арбітай прывязною.</p>
<p>Цябе спусціць бы толькі з ланцуга,</p>
<p>Я знаю, што зрабіў бы ты са мною.</p>
<p> </p>
<p>Не трэба мне тваёй і дабраты,</p>
<p>А я ні кроплі не зайздрошчу ўпотай</p>
<p>Абраннікам, якіх заўсёды ты</p>
<p>Лізнуць гатоў з ахвярнаю пяшчотай.</p>
<p> </p>
<p>Сабака, ты — старанны працаўнік,</p>
<p>Ты гаўкаеш гаспадару на ўцеху.</p>
<p>І ў рэшце рэшт, я да цябе прывык</p>
<p>І да твайго аплачанага брэху.</p>
<p> </p>
<p>Хоць лёгка, ды нязвыкла на душы,</p>
<p>Калі цябе не чую і не бачу.</p>
<p>Брашы, сабака, на мяне брашы,</p>
<p>Сумленна зарабляй свой хлеб сабачы.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>