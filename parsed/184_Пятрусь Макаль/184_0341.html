<div class="container">
<div class="book-utils">
<div id="qrcode"></div>
<a href="/Piatrus_Makal/Pavietranyja_zamki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Паветраныя замкі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Паветраныя замкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гараць паветраныя замкі,</p>
<p>Прыгожыя, як Кардыльеры.</p>
<p>Трашчаць паветраныя брамкі,</p>
<p>Трашчаць паветраныя дзверы,</p>
<p>Трашчаць паветраныя фарбы.</p>
<p> </p>
<p>Гараць і паратунку просяць</p>
<p>Мае паветраныя скарбы:</p>
<p>— Ах, што выносіць?</p>
<p>— Што выносіць?</p>
<p>Як гэта страшна ўбачыць попел,</p>
<p>Прачнуўшыся аднойчы раннем.</p>
<p>Я сам душой, аброслай потам,</p>
<p>Іх будаваў з такім стараннем.</p>
<p> </p>
<p>І з губ маіх злятае:</p>
<p>— Мама...</p>
<p>А ў сэрцы д’ябал круціць жорны:</p>
<p>Была вясёлкавая гама,</p>
<p>І вось адзіны колер — чорны.</p>
<p> </p>
<p>Трапеча розум мой падсудны:</p>
<p>Няўжо іначай, як вуголлем,</p>
<p>Мы не напішам дзень наступны,</p>
<p>Схаванай праўды не аголім?</p>
<p> </p>
<p>Ва ўсе блакітныя напрамкі</p>
<p>Агонь шугае выбухова.</p>
<p>Гараць паветраныя замкі —</p>
<p>І спіць пажарная ахова.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>