<div class="container">
<div class="book-utils">
<div id="qrcode"></div>
<a href="/Piatrus_Makal/Niama_casu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Няма часу... -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Няма часу...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На хаду бутэрброд дажоўваеш,</p>
<p>Сябру папкай ківаеш ружоваю,</p>
<p>Паўтараючы вельмі часта:</p>
<p>— Няма часу...</p>
<p>Ты выседжваеш мудрасць гадзінамі,</p>
<p>Аж пацеюць у крэслаў спінкі.</p>
<p>Ды ніяк не праклюнецца дзіўная —</p>
<p>Пэўна, цвёрдая шкарлупінка!</p>
<p>Канцылярская сошка, сонна</p>
<p>Ты арэш папяровыя склады.</p>
<p>Ты гатоў адчытаць нават сонца,</p>
<p>Што ўвайшло ў кабінет без дакладу.</p>
<p> </p>
<p>За злачынства сваё не бойся:</p>
<p>Не караецца па законах</p>
<p>Часу масавае забойства</p>
<p>На паседжаннях незлічоных...</p>
<p>Год за годам</p>
<p>паражняком {паражпяком</p>
<p>прагрукоча,</p>
<p>І прыпынак апошні, як тупік, набяжыць.</p>
<p>І зажмурыш ад праўды вочы:</p>
<p>— Не было часу жыць...</p>
<p> </p>
<p>Мітуслівасць — круцелька прыкрая,</p>
<p>Не чапляйся!..</p>
<p>Парою любою</p>
<p>Я ў скнарлівай вечнасці выкраю</p>
<p>Час для дружбы і для любові.</p>
<p> </p>
<p>Сэрца, быццам набат адмысловы,</p>
<p>Чалавечай гудзе трывогай —</p>
<p>Паспявай да людзей, маё слова,</p>
<p>Хуткаю дапамогай!</p>
<p> </p>
<p>Грукачы бяссоннай хадою</p>
<p>На дасвецці і апаўночы,</p>
<p>Не пакінь дружбака з бядою</p>
<p>У самоце, нібы ў адзіночцы...</p>
<p> </p>
<p>Хай з гадамі душа не скісае,</p>
<p>Я прыгублю жыццё, як чашу,</p>
<p>А як прыйдзе з касою касая,</p>
<p>Я скажу ёй: — Няма часу...</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>