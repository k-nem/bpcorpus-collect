<div class="container">
<div class="book-utils">
<div id="qrcode"></div>
<a href="/Piatrus_Makal/Krylo_i_piaro.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Крыло і пяро -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Крыло і пяро</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У паэтаў — грому, грому...</p>
<p>Дай для ўзлёту крылы, глеба!</p>
<p>Ім жа без аэрадрома,</p>
<p>Як без хлеба,</p>
<p>Як без неба...</p>
<p> </p>
<p>Як працягла,</p>
<p>Як пакутна</p>
<p>Ноччу іх бязмоўнасць мучыць,</p>
<p>Покуль ранкам усёчутна</p>
<p>Слова губы не агучыць.</p>
<p> </p>
<p>Хочаш быць раўнёй пілоту? —</p>
<p>Ад зямлі стартуй у неба!</p>
<p>Слову, як і самалёту,</p>
<p>Прыручаць вышыні трэба.</p>
<p> </p>
<p>У глыбінях стратасферы</p>
<p>Рэактыўных пёраў росчырк.</p>
<p>Неба — чысты ліст паперы.</p>
<p>Што ты там напішаш, лётчык?</p>
<p> </p>
<p>Да людзей праз ноч нядрэмна</p>
<p>Лётчык і паэт даходзяць.</p>
<p>Недарэмна, недарэмна</p>
<p>Ад крыла пяро паходзіць...</p>
<p> </p>
<p>Хай туман у мора кане —</p>
<p>Дайце лётную пагоду,</p>
<p>Каб у залах пачакання</p>
<p>Не заседжвацца па году!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>