<div class="container">
<div class="book-utils">
<div id="qrcode"></div>
<a href="/Piatrus_Makal/Trubili_hucna.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Трубілі гучна..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Трубілі гучна..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Трубілі гучна оды</p>
<p>Мы з захапленнем школьніка:</p>
<p>Няхай жыве заўсёды</p>
<p>Саюз каня і конніка...</p>
<p>Наканавана коням</p>
<p>Быць у яздзе апораю.</p>
<p>Прыцішацца — падгонім</p>
<p>Убок сталёвай шпораю.</p>
<p>Мы ўладаю надзелены,</p>
<p>Як закілзаць іх, знаем.</p>
<p>За павады надзейныя</p>
<p>Гарачых падцінаем.</p>
<p>А што,</p>
<p>як не захочуць</p>
<p>Каманду нашу выканаць?</p>
<p>Уздыбяцца, падскочаць,</p>
<p>З сядла гвалтоўна выкінуць...</p>
<p>Але, як сон, забудзецца</p>
<p>Падзенне выпадковае.</p>
<p>І прага ехаць будзіцца —</p>
<p>Каваль каня падкоўвае.</p>
<p>І —</p>
<p>скачкі, скачкі, скачкі —</p>
<p>Грымотныя ўспаміны.</p>
<p>Увысь над ставам качкі —</p>
<p>Нібы ад страляніны.</p>
<p>Зноў цокат ля сасонніка</p>
<p>І наўздагон за эраю —</p>
<p>Палёт каня і конніка...</p>
<p>Ах, дзе ты, кавалерыя?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>