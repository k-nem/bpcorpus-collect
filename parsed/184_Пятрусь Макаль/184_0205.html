<div class="container">
<div class="book-utils">
<div id="qrcode"></div>
<a href="/Piatrus_Makal/Jak_maru_lepsuju_svaju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Як мару лепшую сваю..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Як мару лепшую сваю..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як мару лепшую сваю,</p>
<p>З якою расстаюся зараз,</p>
<p>Я маладым перадаю</p>
<p>Рамантыкі ружовы парус.</p>
<p>Запрэжаны, нібы гняды,</p>
<p>Без паэтычнае аздобы</p>
<p>Я валаку свае гады,</p>
<p>Свае турботы і хваробы.</p>
<p>І неба тое, што калісь</p>
<p>Душу акрыленую стала</p>
<p>У зорную гукала высь,</p>
<p>Над галавою столлю стала.</p>
<p>І вецер той, з якім даўно</p>
<p>Мы бегалі наперагонкі,</p>
<p>Ускочыць раптам праз акно,</p>
<p>Адкрытае рукою жонкі.</p>
<p>І ўжо — мацней, вятрыска, дзьмі —</p>
<p>Трапечуць парусы, не шторы.</p>
<p>Я пераймаю зноў грудзьмі</p>
<p>Уздыбленай стыхіі штормы.</p>
<p>...Кручуся ў хатнім коле я,</p>
<p>Няўмольным, як абдымкі кобры.</p>
<p>Бывай, рамантыка мая!</p>
<p>Мая рамантыка, дзень добры...</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>