<div class="container">
<div class="book-utils">
<div id="qrcode"></div>
<a href="/Piatrus_Makal/Pole,_pole.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Поле, поле..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Поле, поле..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Поле, поле,</p>
<p>У сваім прыполе</p>
<p>Колькі цудаў ты прыносіш мне!</p>
<p>Да пары, як змагары ў падполлі,</p>
<p>Тояцца зярняты ў баразне.</p>
<p>У раллі вільготнай валаконцы</p>
<p>П'юць жывую сілу — сок зямны.</p>
<p>Час праб’е — і пікамі да сонца</p>
<p>З цемрадзі праклюнуцца яны.</p>
<p>Выстаіць у полі войска хлеба —</p>
<p>Мускулістых каласоў атрад,</p>
<p>Хоць свае налёты робіць з неба</p>
<p>Бамбардзір цяжкі —</p>
<p>Грымотны град.</p>
<p>Навальніца ніву палівае,</p>
<p>І маланку-тэлеграму мне</p>
<p>Адбівае</p>
<p>Пошта палявая:</p>
<p>«Ураджай даспеў на цаліне».</p>
<p>Мы ўзышлі,</p>
<p>Нібы зярняты,</p>
<p>З поля,</p>
<p>Т ўпадзём ізноў у поле мы.</p>
<p>Поле,</p>
<p>У тваім замкнёным коле</p>
<p>Нашы душы, думы і дамы.</p>
<p>Сплю ў каменным сховішчы кватэры.</p>
<p>Але што там бухае, як цэп?</p>
<p>Хто так гулка стукаецца ў дзверы?</p>
<p>Гэта ты, пасланнік поля —</p>
<p>Хлеб.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>