<div class="container">
<div class="book-utils">
<div id="qrcode"></div>
<a href="/Piatrus_Makal/Chvala_napiataj_chvali.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Хвала напятай хвалі..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Хвала напятай хвалі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хвала напятай хвалі, што пяе!</p>
<p>Хвала ўзбярэжным дзюнам, што як горы!</p>
<p>На пляжы спляжу немачы свае</p>
<p>І змору</p>
<p>патаплю ў бяздонным моры.</p>
<p>Ад гарадской гарачкі і трывог</p>
<p>Лячы мяне,</p>
<p>Мой добры доктар — ціша...</p>
<p>І ўжо блакітнай вечнасці разлог</p>
<p>Мяне ў калысцы трапяткой калыша.</p>
<p> </p>
<p>Куляйся,</p>
<p>як свавольнае дзіця,</p>
<p>Будуй з пяску высотных мар пакоі.</p>
<p>Пуцёўка —</p>
<p>віза за рубеж жыцця —</p>
<p>У царства санаторнага спакою.</p>
<p>Усё, што хвалявала, забывай.</p>
<p>Зачыненае сэрца — на засовы...</p>
<p>Зялёны рай —</p>
<p>Курортны край —</p>
<p>Бывай! —</p>
<p>Я пакідаю мой нябыт часовы.</p>
<p>Дарма, дарма ўзбярэжных хваляў цуг</p>
<p>Маёй ляноце дружна ў ладкі пляскаў.</p>
<p>Хапаю зноў выратавальны круг</p>
<p>Сваіх будзённых спраў і абавязкаў.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>