<div class="container">
<div class="book-utils">
<div id="qrcode"></div>
<a href="/Piatrus_Makal/Hary,_majo_sviatlo.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Гары, маё святло -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Гары, маё святло</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі я доўга засяджуся дома,</p>
<p>І пасварыцца можам мы, вядома.</p>
<p>Куплю білет у шлях — як індульгенцыю</p>
<p>На ўсё, што нас да лаянкі вяло.</p>
<p>Зірну з трывожным сумам на акенца:</p>
<p>— Гары, дрыготкае святло.</p>
<p>Хай самая найгоршая вандроўка,</p>
<p>Са мною ты — найлепшая сяброўка.</p>
<p>Заблытаўшыся ў снезе, вецер енчыць.</p>
<p>Сумётамі дарогу замяло.</p>
<p>Як мне цяпер патрэбен твой агеньчык!</p>
<p>— Гары, жаданае святло.</p>
<p>Падумаю — і зашчыміць ад болю:</p>
<p>Маглі ж і размінуцца мы з табою.</p>
<p>Мне сёння свет — вясёлка шматкалёрная.</p>
<p>Я не ўяўлю,</p>
<p>А што б тады было.</p>
<p>Няўжо ён мне здаваўся б толькі чорным?</p>
<p>— Гары, маё адзінае святло!</p>
<p>Калі з табой скіруемся ў вандроўку,</p>
<p>З якой ужо не вернемся ізноўку,</p>
<p>Нясмела недзе ўвечар грукнуць дзверцы,</p>
<p>Заззяе і пагасне ў вокнах шкло...</p>
<p>А можа, гэта ўспыхнуць нашы сэрцы?</p>
<p>— Гары, маё святло!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>