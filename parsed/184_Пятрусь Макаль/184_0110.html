<div class="container">
<div class="book-utils">
<div id="qrcode"></div>
<a href="/Piatrus_Makal/Nie_bojsia,_sto_sum.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Не бойся, што сум..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Не бойся, што сум..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не бойся, што сум агорне,</p>
<p>Хмарамі бровы насупіць,</p>
<p>Не бойся, што комам у горле</p>
<p>Гора падчас падступіць...</p>
<p>Даверся таму неспакою,</p>
<p>Што не праходзіць з гадамі,</p>
<p>Што трапяткой ракою</p>
<p>Човен душы гайдае...</p>
<p>І стане ратункам страта:</p>
<p>Штодзённае далучэнне</p>
<p>Да хваляванняў брата —</p>
<p>Гаючае ачышчэнне...</p>
<p>Не бойся, што комам у горле</p>
<p>Чужая бяда падступіць.</p>
<p>Не бойся, што смутак агорне,</p>
<p>Хмарамі бровы насупіць...</p>
<p>Вядомага не разжоўвай,</p>
<p>Утульнай будзённасці бойся,</p>
<p>Здаволенасці ружовай</p>
<p>Бойся, як самазабойства.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>