<div class="container">
<div class="book-utils">
<div id="qrcode"></div>
<a href="/Piatrus_Makal/Chacia_nasiennia_mieniej.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Хаця насення меней..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Хаця насення меней..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хаця насення меней, меней,</p>
<p>А трэба сеяць поўнай жменяй.</p>
<p>І не вядома, колькі зерня</p>
<p>Зямля ў твае далоні верне.</p>
<p>Палетак песцячы раўніва,</p>
<p>Пра стому сейбіт забывае.</p>
<p>Адлегласць ад сяўбы да жніва</p>
<p>Даўжэй за век людскі бывае.</p>
<p>І не ганебна пакланіцца</p>
<p>Барознам, як адменным вершам,</p>
<p>Калі мы хлеба таямніцу</p>
<p>З самой зямлёй у згодзе вершым.</p>
<p>Выкідвай зерні дарагія,</p>
<p>Пакуль жыццём набракла глеба.</p>
<p>І нават хай пажнуць другія,</p>
<p>А трэба сеяць.</p>
<p>Сеяць трэба.</p>
<p>І шчодра так і так прыгожа,</p>
<p>Як дождж у маі сеюць хмары.</p>
<p>Калі ў сяўні забракне збожжа,</p>
<p>Пасееш зерне добрай мары...</p>
<p>Сячэ палеткі град і вецер:</p>
<p>Старэе свет —</p>
<p>зямля лысее.</p>
<p>І шчаслівей за ўсіх на свеце</p>
<p>Не той, хто жне, а той, хто сее.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>