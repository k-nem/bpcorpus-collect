<div class="container">
<div class="book-utils">
<div id="qrcode"></div>
<a href="/Piatrus_Makal/Uradzaj,_uradzaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ураджай, ураджай..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Ураджай, ураджай..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ураджай, ураджай —</p>
<p>Ходзіць ніва пад ветрам ходырам.</p>
<p>— Пры-яз-джай!..</p>
<p>Так і цягне п’янлівым водарам.</p>
<p>І расступяцца ўраз жыты</p>
<p>Перад тымі, каго паклічуць.</p>
<p>Тут губляемся</p>
<p>Я і ты,</p>
<p>губы нам каласы казычуць.</p>
<p>Хваляй шум набягае здаля...</p>
<p>А ці знаеш, якім насеннем</p>
<p>Засявалася гэта зямля</p>
<p>Днём вясеннім і днём асеннім?</p>
<p>Не іду, а кудысьці плыву,</p>
<p>Анямеў — пераймае голас.</p>
<p>Трапяткою рукой сарву</p>
<p>І скамячу даспелы колас.</p>
<p>На далоні — зярнят янтар...</p>
<p>Але ведама толькі полю,</p>
<p>Колькі тут на кожны гектар</p>
<p>І крыві, і стогну, і болю.</p>
<p>Неспакойная мітусня</p>
<p>Каласоў, што схавалі сцежку...</p>
<p>Дзе вы, сейбіты? Цішыня.</p>
<p>Дот размыты маўчыць на ўзмежку.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>