<div class="container">
<div class="book-utils">
<div id="qrcode"></div>
<a href="/Piatrus_Makal/Rozdum.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Роздум -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Роздум</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Няхай штодзень</p>
<p>Кранае ціха скроні,</p>
<p>Нібы зазімак,</p>
<p>Белы халадок,</p>
<p>Ды сэрца на-юначаму і сёння</p>
<p>Стукоча,</p>
<p>Як у краты малаток.</p>
<p>Ні кроплі я не пастарэў з узростам,</p>
<p>Адно смуга перад вачмі растала.</p>
<p>І што было складаным,</p>
<p>Стала простым,</p>
<p>І простае</p>
<p>Складаным раптам стала.</p>
<p>Той час цяпер,</p>
<p>здаецца, за сцяной,</p>
<p>Калі пры самай ветранай пагодзе</p>
<p>Сто раз імя гарэзніцы адной</p>
<p>Каньком выпісваў на бліскучым лёдзе.</p>
<p>І хоць не летуценнямі жыву,</p>
<p>Ды крыл для ўзлёту пазычаць не трэба.</p>
<p>Сягоння я не ў марах, наяву</p>
<p>Магу дастаць для любай зорку з неба.</p>
<p>Я пакланіцца кожнай красцы рад,</p>
<p>Але не так,</p>
<p>як той гарэза хлопча,</p>
<p>Што ў кветнік</p>
<p>Уварвецца, як пірат,</p>
<p>Адну сарве, а паўграды растопча.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>