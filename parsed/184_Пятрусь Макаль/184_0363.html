<div class="container">
<div class="book-utils">
<div id="qrcode"></div>
<a href="/Piatrus_Makal/Pole.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Поле -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Поле</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хоць час трывожнага бяссоння</p>
<p>Ужо, здаецца, за табою,</p>
<p>Было і застаецца сёння</p>
<p>У полі зроку —</p>
<p>Поле бою.</p>
<p>Нас памяць, нібы кананада,</p>
<p>Не моўкнучы, дасюль калыша.</p>
<p>Адно за рысай далягляда</p>
<p>Стаіліся спакой і ціша.</p>
<p>Ляціць арбітаю крывою</p>
<p>Зямля —</p>
<p>мы ўпарта поле полем.</p>
<p>Не толькі потам — і крывёю</p>
<p>Для ўздыму руні глебу поім.</p>
<p>Мы полем цэлы век заняты</p>
<p>І падаем ахвярна самі,</p>
<p>Як з пальцаў сейбіта зярняты,</p>
<p>Што прарастаюць каласамі.</p>
<p>Ступаючы ў раллі па пояс,</p>
<p>Расцём у ранішніх праменнях.</p>
<p>Ах, поле — прыцягнення полюс</p>
<p>І дум,</p>
<p>І зор, што ў нашых жменях!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>