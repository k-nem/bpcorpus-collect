<div class="container">
<div class="book-utils">
<div id="qrcode"></div>
<a href="/Piatrus_Makal/Sustreca_z_Bacham.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сустрэча з Бахам -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Сустрэча з Бахам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Галіне Раеўскай</p>
<p>Дзень добры, Бах! Ну вось мы і знаёмы...</p>
<p>Твой бас густы крануў да нематы.</p>
<p>Падобны да прыручанага грому,</p>
<p>Па клавішах аргана,</p>
<p>нібы з дому,</p>
<p>Па лесвіцы, ка мне злятаеш ты.</p>
<p>Па клавішах —</p>
<p>з мінуўшчыны ў сягоння —</p>
<p>Разлёт цыбатых быстракрылых рук.</p>
<p>За радасцю няспынная пагоня —</p>
<p>Падковы шчасця цокаюць аб брук...</p>
<p>Сярод людзей, сярод аглухлых статуй,</p>
<p>Вандруючы нястомна з веку ў век,</p>
<p>Пасуцца гукі, быццам дзікі статак.</p>
<p>Злаві і забратай іх, чалавек!</p>
<p>Патрэскваюць кастры, што паляць кнігі,</p>
<p>Гучыць, як крык, бунтоўны скрып пяра,</p>
<p>Грыміць вада, якая крышыць крыгі,</p>
<p>Рука раба шукае тапара!</p>
<p>Звініць, нібы надзея, ключ астрожны</p>
<p>У цішыні, распятай на крыжы...</p>
<p>О гукі!.. Утаймуй іх пераможна</p>
<p>да лінейкі нотай прывяжы!</p>
<p>...Мільгаюць гулкіх клавішаў ступені,</p>
<p>З зіхотна-чорным снежна-белы ўзбоч,</p>
<p>Чаргуюцца, як водсветы і цені,</p>
<p>Як на арбіце зорнай дзень і ноч.</p>
<p>І ты палоніш не дзяржавы —</p>
<p>сэрцы,</p>
<p>О музыка — вышэйшая з улад!</p>
<p>Не пахіснецца з часам на паверцы</p>
<p>З’яднаных гукаў чалавечы лад.</p>
<p>Тут Бах — нязменны старшыня ва ўрадзе.</p>
<p>Прад ім —</p>
<p>плячо кранаецца пляча —</p>
<p>Міністр і муляр у адзіным радзе,</p>
<p>У самым чуйным ранзе слухача.</p>
<p>Дзень добры, Бах! — набат сярэднявечча,</p>
<p>З бяздоння ночы к сонцу ўзлёт круты!</p>
<p>Як доўга мы ішлі на гэта веча:</p>
<p>Я — трыццаць год,</p>
<p>І тры стагоддзі ты.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>