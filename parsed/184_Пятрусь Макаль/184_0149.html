<div class="container">
<div class="book-utils">
<div id="qrcode"></div>
<a href="/Piatrus_Makal/Smiela_vychodz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Смела выходзь..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Смела выходзь..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Смела выходзь на трыбуну,</p>
<p>Калі сумленне турбуе</p>
<p>І не дае адмаўчацца</p>
<p>У сховішчы дамачадцаў.</p>
<p>Выходзь, калі ў паняверцы,</p>
<p>Сціснуўшы зубы ад болю,</p>
<p>Праўда, як вязень, у сэрцы</p>
<p>Стукаецца на волю...</p>
<p>Сеючы словы важкія</p>
<p>Над вечнаю баразною,</p>
<p>Помні — прамоўцы якія</p>
<p>Стаяць у цябе за спіною.</p>
<p>Тваіх папярэднікаў праўда</p>
<p>Свет скаланала бурна:</p>
<p>Трыбунай была барыкада,</p>
<p>Траншэяй была трыбуна.</p>
<p>І ў нашай сённяшняй змены</p>
<p>Па горла бунтарнай работы —</p>
<p>Крышыць раўнадушнасці сцены</p>
<p>Каменнай казённасці доты.</p>
<p>Слова —</p>
<p>і ціша ўзарвана,</p>
<p>Трасуцца патайныя сховы.</p>
<p>Слова —</p>
<p>і з рук Карвалана</p>
<p>Злятаюць са звонам аковы...</p>
<p>Калі пакліча сумленне,</p>
<p>На сцэну ўзыходзь на сходзе,</p>
<p>Як у семнаццатым Ленін</p>
<p>На бранявік узыходзіў.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>