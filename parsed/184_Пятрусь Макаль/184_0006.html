<div class="container">
<div class="book-utils">
<div id="qrcode"></div>
<a href="/Piatrus_Makal/A_spacatku_byla_trava.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "А спачатку была трава..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"А спачатку была трава..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А спачатку была трава —</p>
<p>Па калені табе і мне.</p>
<p>І ад сена гула галава</p>
<p>У драўляным глухім гумне.</p>
<p>І калі раставала ноч,</p>
<p>Праз адтуліны, што ў сцяне,</p>
<p>Сонца кратала тысячай воч</p>
<p>Бессаромна цябе і мяне.</p>
<p>Хоць бяжы ад сябе саміх —</p>
<p>Так палохала нас святло.</p>
<p>Век травы — чалавечы міг.</p>
<p>Белым снегам зямлю замяло.</p>
<p>Як адолець мне снежны прастор?</p>
<p>Ах, сумёты — вяршыні гор —</p>
<p>Як пакласці, пакуль жыву,</p>
<p>Вас падушкамі пад галаву?</p>
<p>Паміж намі — зімою</p>
<p>Снягі.</p>
<p>Паміж намі — вясною</p>
<p>Снягі,</p>
<p>Паміж намі і ўлетку</p>
<p>Снягі,</p>
<p>Паміж намі і ўвосень</p>
<p>Снягі.</p>
<p>Дзе вы, росныя мурагі?</p>
<p>Дзе вы, сена стагі?</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>