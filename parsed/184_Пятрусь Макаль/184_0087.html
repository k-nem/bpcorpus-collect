<div class="container">
<div class="book-utils">
<div id="qrcode"></div>
<a href="/Piatrus_Makal/Ludzi_ziamlu_pryrucyli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Людзі зямлю прыручылі..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Людзі зямлю прыручылі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Людзі зямлю прыручылі.</p>
<p>Людзі наведалі неба.</p>
<p>Якія яшчэ далячыні</p>
<p>Нам дасягнуць трэба?</p>
<p> </p>
<p>Лётаем вышай за птахаў</p>
<p>І нават гук абганяем.</p>
<p>Не баючыся страхаў,</p>
<p>Падэшвамі Месяц кранаем.</p>
<p> </p>
<p>Чаму ж нам раніцай весняй</p>
<p>Шчыміць салодкім болем,</p>
<p>Калі жаўруковай песняй</p>
<p>Неба звініць над полем?</p>
<p> </p>
<p>І я ўжо малю па сакрэту:</p>
<p>Выратуй век ад шаленства,</p>
<p>Вярні таямніцы свету,</p>
<p>Вёска майго маленства!..</p>
<p> </p>
<p>Там, па мурожным улонні,</p>
<p>Хлапчук у кашулі зрэбнай</p>
<p>Узважвае на далоні</p>
<p>Сузор’е, што ў кропельцы срэбнай.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>