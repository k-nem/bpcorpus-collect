<div class="container">
<div class="book-utils">
<div id="qrcode"></div>
<a href="/Piatrus_Makal/Vulica_Asfalt_Slady.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Вуліца. Асфальт. Сляды..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Вуліца. Асфальт. Сляды..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вуліца. Асфальт. Сляды.</p>
<p>Рух адвечны, мурашыны</p>
<p>Чалавечай грамады...</p>
<p>Капыты. Падэшвы. Шыны.</p>
<p> </p>
<p>Ты ідзеш — і я іду.</p>
<p>Едзеш — я таксама еду.</p>
<p>Шлях усмешкаю суседу</p>
<p>Асвятляю на хаду.</p>
<p> </p>
<p>Як найлепшая з дарог</p>
<p>Вуліца кладзецца ўпокат</p>
<p>Да людскіх нястомных ног.</p>
<p>Шолах. Шоргат. Стукат. Цокат.</p>
<p> </p>
<p>Цісну хуткасць — уздыханні</p>
<p>Я б яшчэ паскорыць мог...</p>
<p>Светафор на скрыжаванні</p>
<p>Валадарыць, быццам бог.</p>
<p> </p>
<p>Хочацца, прагнаўшы скруху,</p>
<p>У разбегу верыць мне,</p>
<p>Што машын ілбамі ў руху</p>
<p>Вуліца не сутыкне...</p>
<p> </p>
<p>Светафор, чаму з нядзелі</p>
<p>Воч тваіх паблякла шкло?</p>
<p>Ты аўтобусу надзеі</p>
<p>Дай зялёнае святло!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>