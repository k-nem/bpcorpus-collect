<div class="container">
<div class="book-utils">
<div id="qrcode"></div>
<a href="/Piatrus_Makal/Tvary.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Твары -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Твары</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На каменным тратуары —</p>
<p>Чалавечая рака.</p>
<p>Твары. Твары. Твары. Твары.</p>
<p>У руцэ плыве рука.</p>
<p>Гулка цокае абутак.</p>
<p>Незнаёмы друг, дазволь</p>
<p>Прачытаць на твары смутак,</p>
<p>Прачытаць на твары боль.</p>
<p>Прачытаць на твары радасць,</p>
<p>Гнеў, і злосць, і весялосць,</p>
<p>Прачытаць на твары градус</p>
<p>Цеплыні, што ў сэрцы ёсць.</p>
<p>Прачытаць на твары мару,</p>
<p>Страх, які душу шкрабе...</p>
<p>Безаблічнасць не да твару,</p>
<p>Чалавечы твар, табе!</p>
<p>Сонца цёплымі рукамі</p>
<p>Агалі і прасвятлі</p>
<p>Твар у дрэва, твар у камня,</p>
<p>Твар у неба і зямлі...</p>
<p>Нас глытае ў мерным гудзе,</p>
<p>Як канвеер, тратуар.</p>
<p>Не хавайце твараў, людзі,</p>
<p>А глядзіце твар у твар.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>