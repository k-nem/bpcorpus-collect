<div class="container">
<div class="book-utils">
<div id="qrcode"></div>
<a href="/Piatrus_Makal/Ja_dumau,_ty_maja_turbota.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Я думаў, ты мая турбота..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Я думаў, ты мая турбота..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я думаў, ты мая турбота</p>
<p>Лятучая, як ранкам дым.</p>
<p>А ты — высокая работа,</p>
<p>Маёй душы пакутны ўздым.</p>
<p>Я думаў, ты глыток паветра,</p>
<p>Гаючае святло расы.</p>
<p>А ты — гарачы подых ветру,</p>
<p>Якому рухаць парусы.</p>
<p>Я ўпотай думаў, ты ў прыполе</p>
<p>Адданы мне румяны хлеб.</p>
<p>А ты — няўзоранае поле,</p>
<p>Ты не крануты плугам стэп.</p>
<p>Я думаў, ты цяпло кватэры,</p>
<p>Дзе ўдвух люляе цішыня.</p>
<p>А ты — зачыненыя дзверы,</p>
<p>Якія адмыкаць штодня.</p>
<p>Ты — нібы скарб, любоў мая,</p>
<p>За сургучом сямі пячатак.</p>
<p>Ах, як наіўна думаў я,</p>
<p>Што ты вянец. А ты пачатак.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>