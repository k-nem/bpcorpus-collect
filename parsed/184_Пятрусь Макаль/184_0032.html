<div class="container">
<div class="book-utils">
<div id="qrcode"></div>
<a href="/Piatrus_Makal/Vitajusia_z_taboju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Вітаюся з табою..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Вітаюся з табою..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вітаюся з табою</p>
<p>На адлегласці,</p>
<p>Паціскаючы не руку,</p>
<p>А тэлефонную трубку.</p>
<p>Цалуюся з табой</p>
<p>На слове,</p>
<p>Якое адчайна вянчае</p>
<p>Паштоўкі мае.</p>
<p>Пацалункі мае папяровыя —</p>
<p>Папяровыя ружы.</p>
<p>Якія не пахнуць.</p>
<p>Ты ад мяне далёка,</p>
<p>Як зямля,</p>
<p>Якую адчуць не магу</p>
<p>На дотык,</p>
<p>Бо на яе гвалтоўна</p>
<p>Надзелі</p>
<p>Кашулю з бетону...</p>
<p>Мы гэтак далёка</p>
<p>З табою зайшлі,</p>
<p>Што на зямлі</p>
<p>Шукаю зямлі,</p>
<p>Хоць з векам маторным</p>
<p>Ужо не расстацца,</p>
<p>А трэба вяртацца...</p>
<p>Калодзеж, дай мне</p>
<p>Дзённых зор вядзерца:</p>
<p>Вяртаюся да рук,</p>
<p>Вяртаюся да губ,</p>
<p>Вяртаюся да сэрца.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>