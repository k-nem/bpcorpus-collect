<div class="container">
<div class="book-utils">
<div id="qrcode"></div>
<a href="/Piatrus_Makal/Daloka_ad_Niomana_Cisa.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Далёка ад Нёмана Ціса -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Далёка ад Нёмана Ціса</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Далёка, далёка</p>
<p>Ад сіняга Нёмана Ціса...</p>
<p>Паток яе мутны шырока</p>
<p>У нізіне разліўся.</p>
<p> </p>
<p>Гляджу я на хвалі,</p>
<p>Што з шумам бягуць несціхана.</p>
<p>Нясуць на сабе яны ў далі</p>
<p>Плытоў караваны.</p>
<p>А далі —</p>
<p>не ў шэрым тумане:</p>
<p>Яны прад вачамі</p>
<p>Рачнымі плацінамі стануць,</p>
<p>Засвецяць агнямі...</p>
<p> </p>
<p>Вось гэткія ж думы</p>
<p>Мяне і тады хвалявалі,</p>
<p>Калі пазіраў я, задумны,</p>
<p>На Нёмана хвалі.</p>
<p> </p>
<p>І зараз я, пэўна б, забыўся,</p>
<p>Што я ў Закарпацці у горным,</p>
<p>І ўбачыў бы, пэўна, не Цісу,</p>
<p>А Нёман свой зорны,</p>
<p> </p>
<p>Каб толькі не гэтыя воды,</p>
<p>Пакрытыя пенай,</p>
<p>Каб толькі не горы,</p>
<p>што воддаль</p>
<p>Паўсталі, як сцены;</p>
<p>І каб не трэмбітныя гукі,</p>
<p>Якія няспынна,</p>
<p>Калышучы лісце па буках,</p>
<p>Плывуць у нізіну.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>