<div class="container">
<div class="book-utils">
<div id="qrcode"></div>
<a href="/Piatrus_Makal/Ja_svoj_byly_spakoj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Я свой былы спакой..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Я свой былы спакой..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я свой былы спакой раскалышу,</p>
<p>Я спакушу сябе прыходам свята.</p>
<p>Хай прымушае трапятаць душу</p>
<p>Чаканне свята, як чаканне свата.</p>
<p>Будзь блаславёны шчодры той парыў,</p>
<p>Разбег таго шчаслівага азарту.</p>
<p>Калі здаецца ўсё, што ты стварыў,</p>
<p>Не больш як пачатковы крок да старту.</p>
<p>Трыумфу шчасця непазбежны цуд</p>
<p>Ужо змятае з небасхілу хмары.</p>
<p>Не, на яго я не малюся тут —</p>
<p>Ляплю па ўзору чалавечай мары.</p>
<p>Маёй удачы птушка не ўцячэ,</p>
<p>І я пакутам палявання рады.</p>
<p>Усе мае ўрачыстыя парады</p>
<p>Наперадзе, наперадзе яшчэ.</p>
<p>Хіба не нам гадуюць свята будні?</p>
<p>Каб наталіць тугу на вышыні,</p>
<p>Ты па-зямному пакланіся студні,</p>
<p>Вядром з яе сузор’е зачарпні.</p>
<p>І лёс людзей, і рэчышча падзей</p>
<p>Акрэслівай натхнёна і чаканна</p>
<p>Сваім святлом, як добры чарадзей,</p>
<p>Высокае напружанне чакання.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>