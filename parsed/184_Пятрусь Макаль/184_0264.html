<div class="container">
<div class="book-utils">
<div id="qrcode"></div>
<a href="/Piatrus_Makal/Dvaccaty_hod.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дваццаты год -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Дваццаты год</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Свой доўгі сум нясе дамоў яна —</p>
<p>У гмах зіркасты, што ў зялёных сховах.</p>
<p>Адзін сляпы квадрат яе акна</p>
<p>Чарнее між агнёў шматпавярховых.</p>
<p>А недзе ў шафе пахавальны ліст</p>
<p>Яе ўдаўства мандат бестэрміновы.</p>
<p>...Ізноў з пупышкі выбухае ліст —</p>
<p>Атожылак вясновае абновы.</p>
<p>Дваццаты год яе цяжкой бядзе.</p>
<p>Не верачы ў круты прысуд паперы,</p>
<p>Дваццаты год яна адна ідзе</p>
<p>Па вуліцы сваёй жаночай веры.</p>
<p>Варочай успамінаў збіты куль,</p>
<p>Вышукваючы зерні дарагія.</p>
<p>Нібыта, ўваскрасаючы, адтуль</p>
<p>Дваццаты год вяртаюцца другія...</p>
<p>Ёй кроў, як токам, скроні апячэ,</p>
<p>Калі к суседзям нехта грукне ў дзверцы.</p>
<p>Дык, значыцца, не скончана яшчэ</p>
<p>Вайна, што замініравала сэрцы!</p>
<p>Агнёў аконных зіхатлівы шыфр</p>
<p>Высвечвае жыццё ярчэй за словы...</p>
<p>А хіба злічыш, колькі чорных шыб,</p>
<p>З якіх трывога не зняла заслоны?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>