<div class="container">
<div class="book-utils">
<div id="qrcode"></div>
<a href="/Piatrus_Makal/Zabyusy,_sto_takoje_zmora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Забыўшы, што такое змора..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Забыўшы, што такое змора..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Забыўшы, што такое змора,</p>
<p>Забыўшы, што такое ўзрост,</p>
<p>Ты б’ешся ў белы бераг, мора,</p>
<p>Жыцця калыска і пагост.</p>
<p> </p>
<p>Я да цябе іду на споведзь,</p>
<p>Ратунку я ў цябе прашу.</p>
<p>Хай подых вечнасці напоіць</p>
<p>Маю засмяглую душу.</p>
<p> </p>
<p>Той боль, што ўраз напоўніць грудзі</p>
<p>Праходзіць, як прыбой круты.</p>
<p>Праходзяць дні, праходзяць людзі,</p>
<p>І толькі не праходзіш ты.</p>
<p> </p>
<p>І хоць у нас адна дарога:</p>
<p>Мае гады — твае гады,</p>
<p>Ды ты за нас усіх намнога</p>
<p>Старэй і маладзей заўжды.</p>
<p> </p>
<p>Туман, нібы шаман, варожыць</p>
<p>Над штормам, над чужой бядой.</p>
<p>І не канчаецца варожасць</p>
<p>І еднасць берага з вадой.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>