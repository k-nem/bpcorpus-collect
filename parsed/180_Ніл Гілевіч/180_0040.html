<div class="container">
<div class="book-utils">
<div id="qrcode"></div>
<a href="/Ivan_Franko/Himn.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Франко -->
<!-- HEADER_FIELD LangOrig: ukr -->
<!-- HEADER_FIELD SectionAuthor: Вершы -->
<!-- HEADER_FIELD Title: Гімн -->
<!-- HEADER_FIELD Translation: Ніл Гілевіч -->
<h2><a href="http://knihi.com/Ivan_Franko/">Іван Франко</a></h2>
<h2>Гімн</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вечны рэвалюц'янер -</p>
<p>Дух, што цела рве да бою,</p>
<p>Рве на ўздым, за шчасце-волю,</p>
<p>Ён жывы, як і раней:</p>
<p>Ні папоўскія атруты,</p>
<p>Ні шпікоў сілкі і путы,</p>
<p>Ні астрогаў царскіх краты,</p>
<p>Ні штыкі і ні гарматы,</p>
<p>Ні жандарскі пратакол -</p>
<p>Не змаглі пакласці ў дол.</p>
<p> </p>
<p>Ён не згінуў, ён жыве!</p>
<p>Хоць вякі, як нарадзіўся, -</p>
<p>Толькі ўчора распавіўся</p>
<p>І ўжо волатам слыве.</p>
<p>Разгінаецца, мацнее,</p>
<p>Рвецца ўвесь туды, дзе днее,</p>
<p>І мільёны за сабою</p>
<p>Кліча словам, як трубою,</p>
<p>І мільёны ўслед ідуць -</p>
<p>Гэта ж голас веку чуць!</p>
<p> </p>
<p>Голас веку чуцен скрозь:</p>
<p>У мужыцкіх курных хатах,</p>
<p>Па рамесніцкіх варштатах,</p>
<p>У прытулках гора й слёз.</p>
<p>І дзе толькі загаворыць -</p>
<p>Там знікае сум і горыч,</p>
<p>Сілы родзяцца - змагацца,</p>
<p>Не стагнаць, а дабівацца,</p>
<p>Хоць сынам, як не сабе,</p>
<p>Шчасця-долі ў барацьбе!</p>
<p> </p>
<p>Вечны рэвалюц'янер -</p>
<p>Дух, навука, думка, воля</p>
<p>Цемнаце не ўступіць поля,</p>
<p>Путы ўздзець не дасць цяпер.</p>
<p>Зла разломлена руіна,</p>
<p>Пакацілася лавіна,</p>
<p>І дзе ў свеце тая сіла,</p>
<p>Каб яе разгон спыніла,</p>
<p>Каб вярнула ночы цень -</p>
<p>Пагасіць агністы дзень?</p>
<p> </p>
<p><i>1882</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Nil_Hilevic/">Ніл Гілевіч</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>