<div class="container">
<div class="book-utils">
<div id="qrcode"></div>
<a href="/Alaksandar_Puskin/Ancar_2.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD FilenameSuffix: 2 -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе М.Танка; рэдакцыя 1937 г. -->
<!-- HEADER_FIELD SectionAuthor: Вершы -->
<!-- HEADER_FIELD Title: Анчар -->
<!-- HEADER_FIELD Title2: (Дрэва атруты) -->
<!-- HEADER_FIELD Translation: Максім Танк -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Анчар</h2>
<h2 class="title2">(Дрэва атруты)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ў пустыні, у сонечным агні</p>
<p>На грунце бедным, амярцвелым,</p>
<p>Анчар, як грозны вартаўнік,</p>
<p>Стаіць адзін на свеце цэлым.</p>
<p> </p>
<p>Прырода высахшых стэпоў</p>
<p>Яго радзіла ў дзень пакуты</p>
<p>І ад карэння да лістоў</p>
<p>Ўліла смяротную атруту.</p>
<p> </p>
<p>Як толькі сонца стане грэць, -</p>
<p>Атрута капае, расіцца,</p>
<p>Пад вечар стыне на кары</p>
<p>Густой, празрыстаю жывіцай.</p>
<p> </p>
<p>На ім і птушка не спачне,</p>
<p>Звер следу блізка не пакіне:</p>
<p>Часамі вецер ахіне, -</p>
<p>Смяротны веець над пустыняй.</p>
<p> </p>
<p>Ці хмара з дальных берагоў</p>
<p>Над дрэвам, блудзячы, заплача,</p>
<p>Атрутны дождж з яго лістоў</p>
<p>Сплывае у пясок гарачы.</p>
<p> </p>
<p>Ды чалавека чалавек</p>
<p>Паслаў загадам да анчару</p>
<p>Пайшоў нявольнік і ледзь свет</p>
<p>Прынёс з сабой атруты чару.</p>
<p> </p>
<p>Прынёс смяротную смалу,</p>
<p>Ад сонца звяўшы ліст зялёны,</p>
<p>А пот на вопраткі палу</p>
<p>Крынічыў з твару, плыў сцюдзёны.</p>
<p> </p>
<p>Прынёс змарыўшыся і лёг</p>
<p>У ценю на сухія лыкі,</p>
<p>Памёр скруціўшыся ля ног</p>
<p>Непераможнага ўладыкі.</p>
<p> </p>
<p>А цар атрутай спаласкаў</p>
<p>Стальныя стрэлы-навальніцы</p>
<p>І гібель з імі разаслаў</p>
<p>Ўдаль за суседнія граніцы.</p>
<p> </p>
<p><i>1828</i></p>
<p> </p>
<p> </p>
<p><b>Каментары</b></p>
<p> </p>
<p>Рэдакцыя 1937 года.</p>
<p> </p>
<p><i>Анчар</i> - дрэва яду (<i>заўвага А.С.Пушкіна</i>).</p>
<p> </p>
<p><i>Пераклад друкаваўся</i>:</p>
<p>Бел. летапіс. 1937, № 4.</p>
<p>Пушкін А. Выбр. тв. Мн., 1949.</p>
<p>Полымя. 1949, № 6.</p>
<p>Танк М. Зб. тв.: У 6 т. Т. 5. Мн., 1980.</p>
<p>На зорных шляхах: Пераклады М. Танка. Мн., 1991.</p>
<p>Пушкін А. С. Выбр. тв.: У 2 т. Т. 1. Мн., 1993.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Maksim_Tank/">Максім Танк</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>