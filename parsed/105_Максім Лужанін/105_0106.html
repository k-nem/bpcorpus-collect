<div class="container">
<div class="book-utils">
<div id="qrcode"></div>
<a href="/Maksim_Luzanin/Zamorskija_kalady.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Заморскія каляды -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Заморскія каляды</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Амерыка спраўляе Хрыстова нараджэнне,</p>
<p>Ялін прыбраных мноства</p>
<p>і безліч без акрас:</p>
<p>Зялёныя, вялізныя,</p>
<p>на сценах сталі ценьмі,</p>
<p>Крыжамі нават сталі:</p>
<p>хрысціцеся — Крыстмас!</p>
<p> </p>
<p>Дарослыя і дзеці</p>
<p>купляюць падарункі,</p>
<p>Не ўбіцца ў бакалеі,</p>
<p>па кветкі — зноў чарга!</p>
<p>Аж зіхацяць абліччы,</p>
<p>калі ў руках пакункі,</p>
<p>І кружыцца</p>
<p>па вуліцах</p>
<p>святочны балаган.</p>
<p> </p>
<p>Ахвотна ўсе адразу</p>
<p>паверылі паданню,</p>
<p>Нібы яўрэйскі хлопчык</p>
<p>сышоў у Віфлеем...</p>
<p>Што гэта:</p>
<p>сантыменты ці простае жаданне</p>
<p>Схаваць сябе, жывога,</p>
<p>ад робатавых схем,</p>
<p>Ад гэтых надаедных</p>
<p>забойстваў у кіношках,</p>
<p>Рабункаў па кватэрах,</p>
<p>прысудаў без віны,</p>
<p>Каханняў у калысках,</p>
<p>радзін у шлюбных ложках,</p>
<p>Ад мыліц, што кульгаюць з в’етнамскае вайны?</p>
<p> </p>
<p><i>24.ХІІ.1968</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>