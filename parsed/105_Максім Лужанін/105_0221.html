<div class="container">
<div class="book-utils">
<div id="qrcode"></div>
<a href="/Maksim_Luzanin/Uschodniaje_padannie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Усходняе паданне -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Усходняе паданне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>...І была ў яго турбота:</p>
<p>Вабіў хлопца мілы тварык,</p>
<p>Белы-белы, быццам лотас,</p>
<p>І каса чарней ад хмары.</p>
<p> </p>
<p>Запрашае сіраціна</p>
<p>Маладую стаць да шлюбу.</p>
<p>На шчытку яго хаціны</p>
<p>Качкі выпілены з дубу.</p>
<p> </p>
<p>Птушкі дзедавай рукою</p>
<p>Дзеля шчасця там прыбіты,</p>
<p>А гняздзечка пад страхою</p>
<p>Белай ластаўкаю звіта.</p>
<p> </p>
<p>Каб і ў іх гняздо вілося,</p>
<p>Каб і ў іх дабро вялося,</p>
<p>Ды пачулі ў тую восень</p>
<p>Маладыя пагалоссе:</p>
<p> </p>
<p>Напрарочыў валацуга</p>
<p>Ёй — праз год — без вокан хатку,</p>
<p>А яму жыццёвым лугам</p>
<p>Папаходжваць шэсць дзесяткаў.</p>
<p> </p>
<p>Не злучыўшы — разлучыла!</p>
<p>Не, на гэта смерць не ў сіле!</p>
<p>Папалам рашыў хлапчына</p>
<p>Век дзяліць...</p>
<p>І падзялілі.</p>
<p> </p>
<p>І пражыць ім давялося,</p>
<p>Як засведчыў час руплівы,</p>
<p>Аж да сівага валосся,</p>
<p>І, расказвалі, шчасліва.</p>
<p> </p>
<p>Як бы цяжкім крок ні здаўся,</p>
<p>Калі нават грозіць згубай,</p>
<p>Не шкадуйце, аддавайце</p>
<p>Палавіну веку любым.</p>
<p> </p>
<p> </p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>