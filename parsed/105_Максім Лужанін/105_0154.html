<div class="container">
<div class="book-utils">
<div id="qrcode"></div>
<a href="/Maksim_Luzanin/Na_uspaminy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На ўспаміны -->
<h2><a href="http://knihi.com/Maksim_Luzanin/">Максім Лужанін</a></h2>
<h2>На ўспаміны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У цяньку шатрыстых ліп</p>
<p>Дзеўчаняты ў шатах белых</p>
<p>Прадаюць звяроў і рыб,</p>
<p>Не жывых, а скамянелых.</p>
<p> </p>
<p>Незвычайнай пекнаты</p>
<p>Падарункі на ўспаміны:</p>
<p>Скамянелыя лісты,</p>
<p>Скамянелыя галіны.</p>
<p> </p>
<p>Абляпіў крынічны дождж</p>
<p>Іх узорам жоўтай солі.</p>
<p>Пастаіш пад ім — і што ж?</p>
<p>Станеш выкапнем паволі.</p>
<p> </p>
<p>Сам укрыешся луской</p>
<p>Серы, натрыю і брому,</p>
<p>Не адбіць яе кіркой,</p>
<p>Не паддасца нават лому.</p>
<p> </p>
<p>Зрэшты, я не мараліст,</p>
<p>Ад мараляў засыхаю.</p>
<p>Мне мілей зялёны ліст,</p>
<p>Рыба вёрткая, рачная.</p>
<p>Ды традыцый не зламлю</p>
<p>І для памяці даўгое</p>
<p>На расстанні прыхаплю</p>
<p>Нешта іншае, жывое.</p>
<p>Тое, што найбольш цаню,</p>
<p>Падарыў мне край прыветны:</p>
<p>Добрых сэрцаў цеплыню,</p>
<p>Шум бароў і пахі кветак.</p>
<p> </p>
<p><i>22.VI.1958</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>