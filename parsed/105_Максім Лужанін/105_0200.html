<div class="container">
<div class="book-utils">
<div id="qrcode"></div>
<a href="/Maksim_Luzanin/Slava_pracy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Слава працы -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Слава працы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пасярод Карловых Вар,</p>
<p>Як у студзень, так і ў ліпень,</p>
<p>З-пад зямлі, амаль што вар,</p>
<p>Б’е круты, ігрысты кіпень.</p>
<p> </p>
<p>Год у год — каторы век! —</p>
<p>Грэе хаты, круціць жорны,</p>
<p>І дужэе чалавек</p>
<p>Ад струменяў дабратворных.</p>
<p> </p>
<p>На скале, як мур, цвярдой</p>
<p>Ускапаў ён агародчык:</p>
<p>Раскашуецца павой,</p>
<p>Лапушыцца агурочнік.</p>
<p> </p>
<p>Дбалых рук відны сляды,</p>
<p>І пастаўлен гэтак побыт:</p>
<p>Калі робяць — назаўжды,</p>
<p>Не з'іначыш, не адробіш.</p>
<p> </p>
<p>Працавітыя майстры,</p>
<p>Смеючыся, мне казалі:</p>
<p>— Бог не сам зямлю стварыў,</p>
<p>Чэхі многа памагалі.</p>
<p> </p>
<p>Над краінай новай спрэс</p>
<p>Абудзіўся вокліч ясны:</p>
<p>Слава працы — працэ чэст!</p>
<p>Працэ чэст на вечнэ часы!</p>
<p> </p>
<p><i>18.VI.1958</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>