<div class="container">
<div class="book-utils">
<div id="qrcode"></div>
<a href="/Maksim_Luzanin/Kraina_biez_usmieski.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1968 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Краіна без усмешкі -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Краіна без усмешкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>За штатам штат...</p>
<p>Гляджу ў людзей,</p>
<p>Гляджу і сам сябе пытаю:</p>
<p>Ці то лятункаў, ці надзей,</p>
<p>Чаго ў іх тварах не хапае?</p>
<p> </p>
<p>Бягуць патокі гарадоў,</p>
<p>Бяжыць жыццё — арол і рэшка! —</p>
<p>Бягуць шляхі і пагатоў</p>
<p>Бягуць натоўпы —</p>
<p>без усмешкі.</p>
<p> </p>
<p>Напэўна, скрут машынных зграй</p>
<p>Яе змахнуў,</p>
<p>як пыл з асфальту,</p>
<p>З жаночых губ, з газетных шпальтаў,</p>
<p>Аж пырхнула за небакрай.</p>
<p> </p>
<p>Зноў дзень у дзень гляджу ў людзей,</p>
<p>Свідрую нетры, можа, цудам,</p>
<p>Пласты прабіўшы пацвярдзей,</p>
<p>Я госцю мілую здабуду.</p>
<p> </p>
<p>Хаця б адну!</p>
<p>На ўвесь абшар,</p>
<p>Дзе з марай я вандрую пешкі,</p>
<p>Дзе над усім — змарнелы твар</p>
<p>Краіны беднай, без усмешкі.</p>
<p> </p>
<p>Не здыхаецца...</p>
<p>Пакрысе</p>
<p>На луг бы ёй сысці, разуцца,</p>
<p>Прысесці ў цень і —</p>
<p>па расе!</p>
<p>А можа, ўдасца пасміхнуцца.</p>
<p> </p>
<p><i>1968</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>