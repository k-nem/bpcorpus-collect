<div class="container">
<div class="book-utils">
<div id="qrcode"></div>
<a href="/Maksim_Luzanin/Sluchajucy_sviet.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Слухаючы свет -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Слухаючы свет</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не адкладаўшы на пасля,</p>
<p>Ніяк не сцерплю і не змоўчу,</p>
<p>Калі ў кругах сваіх зямля</p>
<p>Пачуе часам голас воўчы.</p>
<p> </p>
<p>Дастаўшы зброю з там-тых рук,</p>
<p>Яе трымаюць напашэве</p>
<p>Уедлівы фашысцкі крук,</p>
<p>Заядлы рэваншысцкі певень.</p>
<p> </p>
<p>Іх за адзін аброк запрог</p>
<p>Заакіянскі жоўты д’ябал,</p>
<p>Аматар лёгкіх перамог,</p>
<p>Калі трашчаць чужыя скабы.</p>
<p> </p>
<p>Дзяліць гатоў ён земны шар,</p>
<p>Граніц трымаючыся цвёрда</p>
<p>Курца таўшчэразных цыгар,</p>
<p>Англійскага старога лорда.</p>
<p> </p>
<p>Паіў нас гарцамі маны,</p>
<p>Як бой вялі, нібыта ў пары,</p>
<p>Але аралі мы адны</p>
<p>Вайны крывавыя папары.</p>
<p> </p>
<p>Растуць там руні спакваля,</p>
<p>Нішто жыву, някепска крочу,</p>
<p>І горка мне, мая зямля,</p>
<p>Калі пачую голас воўчы.</p>
<p> </p>
<p> </p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>