<div class="container">
<div class="book-utils">
<div id="qrcode"></div>
<a href="/Maksim_Luzanin/Casina_rastannia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1955 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Часіна растання -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Часіна растання</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вось вакзал. Як хутка ты, растанне!</p>
<p>Што ж вы нам накажаце, пражане?</p>
<p> </p>
<p>Каля нашага вагона людна,</p>
<p>Мовы дзве, але адна ў іх гудба<sup><a href="#footnote-1">4</a></sup>.</p>
<p> </p>
<p>Гэтак добра мы пасябравалі,</p>
<p>Перагаварылі і пераспявалі.</p>
<p> </p>
<p>Вы вялі за намі з ціхай ласкай</p>
<p>Гукі слаўнай песні партызанскай.</p>
<p> </p>
<p>Мы вучылі, як цыган караў цыганку</p>
<p>Што была ў зялёным у жупанку.</p>
<p> </p>
<p>І, відаць-такі, не без прычыны</p>
<p>На вачах у чэшкі дзве слязіны.</p>
<p> </p>
<p>Што яна гаворыць беларусу,</p>
<p>Я таго адгадваць не бяруся.</p>
<p> </p>
<p>Можа зажывуць адной сям’ёю,</p>
<p>Хай жа будзе ім жыццё даўгое!</p>
<p> </p>
<p>Доўгіх летаў, край добразычлівы!</p>
<p>Гэтым тварам, светлым і шчаслівым,</p>
<p> </p>
<p>Гэтым людзям з непарушным духам,</p>
<p>Што скалісты грунт зрабілі пухам,</p>
<p> </p>
<p>Што сабе ў дастатку сукны ткалі,</p>
<p>Што каўшы паілі плыўкай сталлю,</p>
<p> </p>
<p>Што, як сталь, крышылі ўсе нягоды</p>
<p>І дайшлі да міру і свабоды.</p>
<p> </p>
<p>І гучыць на ростань на вакзале</p>
<p>Слова, што сябры да нас звярталі</p>
<p> </p>
<p>Смутным часам і за поўнай чашай:</p>
<p>«Мы навекі вашы, а вы — нашы».</p>
<p> </p>
<p>Адышоў цягнік, загрукатаўшы:</p>
<p>«Вы навекі нашы, а мы — вашы!»</p>
<p> </p>
<p><i>1955</i></p>
<div class="endnote-block">
<div class="footnote"><p><sup><a id="footnote-1">4</a></sup> Гудба <i>(чэшск.)</i> — музыка.</p>
</div>
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>