<div class="container">
<div class="book-utils">
<div id="qrcode"></div>
<a href="/Maksim_Luzanin/Rybny_rynak_u_Nju-Jorku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Рыбны рынак у Нью-Йорку -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Рыбны рынак у Нью-Йорку</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Салёны пах лускі, вантроб,</p>
<p>На беразе дыміцца смецце...</p>
<p>І ў шорханні рыбацкіх роб</p>
<p>Затоен акіянскі вецер.</p>
<p> </p>
<p>Тут, абляпіўшы ўсе масткі,</p>
<p>Каля кашоў пастаўшы рачкі,</p>
<p>Натужаць пэндзлі мастакі</p>
<p>І малакроўныя мастачкі.</p>
<p> </p>
<p>І я гляджу на сонных рыб,</p>
<p>А кожная — па свінаматцы!</p>
<p>І думаецца: што, калі б</p>
<p>Сюды дарваліся фламандцы?</p>
<p> </p>
<p>Які пачаўся б ураган,</p>
<p>Прыроды з пэндзлем паядынак,</p>
<p>Які праліўся б чыстаган</p>
<p>З рыб і звяроў, плячэй і шынак.</p>
<p> </p>
<p>Цяпер жа друг мой, паляшук,</p>
<p>Глядзіць і цэдзіць:</p>
<p>— А хварэлі!</p>
<p>Каб тук пісаць, патрэбен тук,</p>
<p>А не худыя акварэлі.</p>
<p> </p>
<p><i>20.Х.1968</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>