<div class="container">
<div class="book-utils">
<div id="qrcode"></div>
<a href="/Maksim_Luzanin/Casciej_i_casciej_na_siabie_narakaju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Часцей і часцей на сябе наракаю..." -->
<h2><a href="http://knihi.com/Maksim_Luzanin/">Максім Лужанін</a></h2>
<h2>"Часцей і часцей на сябе наракаю..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Часцей і часцей на сябе наракаю —</p>
<p>І сэрца не тое, і тонус не той,</p>
<p>А раніца гляне — за працу сядаю,</p>
<p>Бо сам не зраблю —</p>
<p>не даробіць ніхто.</p>
<p> </p>
<p>Нічога з таго, што самім перачута,</p>
<p>Чым сэрца закута было ці раскута,</p>
<p>Што меў за жалобу,</p>
<p>што ведаў за свята,</p>
<p>Як промнем і хлебам рабіўся багаты,</p>
<p>Што знойдзена мною, не мною пабіта,</p>
<p>Забыта і зноў, як навінка, здабыта.</p>
<p> </p>
<p>Каму перадам і каму я даверу</p>
<p>І шчасце даверу,</p>
<p>і радасці меру,</p>
<p>Пагоду краіны, садоў яе цвет</p>
<p>І вока людскога завоблачны свет.</p>
<p> </p>
<p>Не страшна аддачы, на ўзгор’ях удачы</p>
<p>Яшчэ даражэйшае чую і бачу</p>
<p>І вам аддаю, покуль сэрца стае...</p>
<p>Не трэба шумець, дарагія мае!</p>
<p> </p>
<p><i>1972</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>