<div class="container">
<div class="book-utils">
<div id="qrcode"></div>
<a href="/Maksim_Luzanin/Nie_cakalasia,_nie_hadalasia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Не чакалася, не гадалася..." -->
<h2><a href="http://knihi.com/Maksim_Luzanin/">Максім Лужанін</a></h2>
<h2>"Не чакалася, не гадалася..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Не чакалася, не гадалася,</p>
<p>А развітваемся назаўжды:</p>
<p>Пад крылом ужо загайдаліся</p>
<p>Гор двухгорбыя верблюды.</p>
<p> </p>
<p>Можа быць, гэта ніва спелая,</p>
<p>Можа быць, гэта ў кветках луг,</p>
<p>Але ж сіняе, але ж белае,</p>
<p>Але ж звонкае ўсё наўкруг...</p>
<p> </p>
<p>Мора ўгневанае,</p>
<p>Песня спеваная,</p>
<p>А гаручая — не крані!</p>
<p>Скінь яе, залатая дзеванька,</p>
<p>Парашутам з высачыні.</p>
<p> </p>
<p>Горы, ўгнутыя хмар паклажаю,</p>
<p>Чалавек сівы між дубоў,—</p>
<p>Для цябе ўжо сталі муляжамі,</p>
<p>Размалёванымі пад любоў.</p>
<p> </p>
<p>Застанецца мне хваля з плюскатам</p>
<p>Калыхацца, гусці, трымцець...</p>
<p>І амаль зусім беларуская</p>
<p>Вунь — бярэзіна на хрыбце.</p>
<p> </p>
<p><i>30.VI.1958</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>