<div class="container">
<div class="book-utils">
<div id="qrcode"></div>
<a href="/Jazep_Pusca/Za_usio,_za_usio_vam_dziakuj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Язэп Пушча -->
<!-- HEADER_FIELD CreationYear: 15.09.1962 -->
<!-- HEADER_FIELD FirstPublicationYear: 1994 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: За ўсё, за ўсё вам дзякуй -->
<h2><a href="http://knihi.com/Jazep_Pusca/">Язэп Пушча</a></h2>
<h2>За ўсё, за ўсё вам дзякуй</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Асенні дождж адплакаў,</p>
<p>Апаласкаў парэнчы крат...</p>
<p>За ўсё, за ўсё вам дзякуй:</p>
<p>І за цынгу, і за інфаркт.</p>
<p> </p>
<p>Яшчэ ўстаю з пасцелі,</p>
<p>Каб дапісаць апошні сказ.</p>
<p>Бары не адшумелі,</p>
<p>І залаты прамень не згас.</p>
<p> </p>
<p>Яшчэ жывуць надзеі</p>
<p>І акрыляюць дум узлёт.</p>
<p>Скажыце, дабрадзеі,</p>
<p>Чаму у вашых сэрцах лёд?</p>
<p> </p>
<p>Не грэе ён, а студзіць,</p>
<p>Аж ледзянее ў жылах пульс.</p>
<p>За песні не асудзіць</p>
<p>Мяне Радзіма Беларусь.</p>
<p> </p>
<p>За словы праўды горкай</p>
<p>Я прабачэння не прашу,</p>
<p>Хоць і заходзіць зорка,</p>
<p>Але не плюйце мне ў душу.</p>
<p> </p>
<p>Мае браты-браточкі,</p>
<p>З народам быў я на сяўбе.</p>
<p>Народ і ў дзень святочны</p>
<p>Мяне пакліча да сябе.</p>
<p> </p>
<p><i>1962</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>