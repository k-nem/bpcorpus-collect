<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Sajtan-Miardvien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 29.04.1967 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Шайтан-Мярдвень -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Шайтан-Мярдвень</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Чортавы сходы, Шайтан-Мярдвень,</p>
<p>Вымерлых таўраў спаруда.</p>
<p>Ледзьве ляплюся... Ой, справы дрэнь!..</p>
<p>Людзі! Ратуйце, людзі!</p>
<p>Ў сажань прыступкі. Зараз бы мул,</p>
<p>Асёл або хто заўгодна,—</p>
<p>Я б ухапіўся за хвост яму,</p>
<p>Нібы за маму родную.</p>
<p>Тытанаў шлях паўтарыць захацеў —</p>
<p>Ляцець, як арол, над абвалам...</p>
<p>Арол, ён ляціць, а вось ты каб зляцеў?</p>
<p>Чорт занёс цябе ў гэтыя скалы!!!</p>
<p>Строма — семдзесят градусаў. Ў прорве цень.</p>
<p>І з-пад ног туды камні прамуюць.</p>
<p>Кляты, чортаў Шайтан-Мярдвень!</p>
<p>Каго хочаш на морд замардуе.</p>
<p>Вецер і сцюжа ў кішках аж да дна.</p>
<p>Сцяна, і канца ёй не будзе.</p>
<p>Дамоў бы зараз, ды шклянку віна...</p>
<p>Людзі!</p>
<p>Ратуйце, людзі!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>