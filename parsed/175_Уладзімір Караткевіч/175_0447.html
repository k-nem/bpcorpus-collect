<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Padmohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: май 1967; 04.07.1967 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Падмогі! -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Падмогі!</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хай заб’юся — не збочу з дарогі.</p>
<p>Аб граніт падковы звіняць.</p>
<p>На ўнамёт распластаныя ногі</p>
<p>Пена падае з храпы каня.</p>
<p>З не майго, з непатрэбнага раю</p>
<p>У родны край, дзе змагаўся, дзе быў,</p>
<p>Я імчуся, бо там адбіраюць</p>
<p>Усё святое, што знаў і любіў.</p>
<p>Цераз бурыя гораў цясніны,</p>
<p>Дзе ваўчыныя крочаць агні,—</p>
<p>На палынны стэп, на раўніну,</p>
<p>Дзе вось-вось закрычыць цягнік.</p>
<p>Загалосіць, заплача ў трывозе,</p>
<p>Пабяжыць да забытых дубоў,</p>
<p>Бо цябе ў белы свет завозяць.</p>
<p>Бо сказалі: забыў я любоў.</p>
<p>О, не вер! Хай агонь не згасае!</p>
<p>Азары ім дарогу мячу!</p>
<p>Я з табой! Ты мой боль! Я кахаю!</p>
<p>Меч са мной! Я скачу. Я скачу,</p>
<p>Ўспамінаючы песню былога,</p>
<p>Як песню сённяшніх дзён:</p>
<p>«Каханне на ложку ў другога...</p>
<p>Рві жылы, мой белы конь».</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>