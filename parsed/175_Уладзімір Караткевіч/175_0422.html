<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Na_vulicy_Descovaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 16.12.1971 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На вуліцы Дэшчовай -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>На вуліцы Дэшчовай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>Здзіславу Нядзелю</i></p>
<p> </p>
<p>На вуліцы Дэшчовай — слата і шэрань,</p>
<p>І вокны,— як з неба,— гараць уначы.</p>
<p>І я не зведаў, нашто мая вера,</p>
<p>Нашто жыццё я стаўлю на шчыт?!</p>
<p>Нашто шукаю ў душы маёй — Слова?!</p>
<p>Праўда — нашто? І бой мой — нашто?</p>
<p>Нашто Касцюшкі капец над Дэшчовай</p>
<p>Так марна гарыць між цяпліц і платоў?!</p>
<p>Мэта, напэўна, і ёсць, і будзе,</p>
<p>І Вера, і Праўда, і Слова ёсць...</p>
<p>Вярнулі б вы толькі мне, добрыя Людзі,</p>
<p>Любоў да ўсяго і маю маладосць.</p>
<p>К нам прыходзяць...</p>
<p>І гінуць у скрусе...</p>
<p>Калі нават іх цёплай рукою бяру...</p>
<p>О божа, даруй маёй Беларусі!</p>
<p>І Польшчы!</p>
<p>І ўсім на свеце...</p>
<p>Даруй.</p>
<p> </p>
<p><i>16 снежня 1971 г. Кракаў</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>