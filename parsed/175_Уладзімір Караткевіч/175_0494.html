<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Skaryna_pakidaje_radzimu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 30.03.1959; 1966? -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Скарына пакідае радзіму -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Скарына пакідае радзіму</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ў сялянскіх крывулях-хатах</p>
<p>Зноў сушылі кару.</p>
<p>Знову конік пузаты</p>
<p>Месіць нагамі бруд.</p>
<p>У доктарскай шапцы дзіўнай —</p>
<p>Адзінай на гэтай зямлі —</p>
<p>Коннік мокне пад ліўнем,</p>
<p>Што зноў як з сіта паліў.</p>
<p>Выгнанне. Выгнанне. Выгнанне.</p>
<p>Па волі зямных багоў</p>
<p>Спалілі браты-хрысціяне</p>
<p>Кнігі пра бога свайго.</p>
<p>З адчаем упартым, пахмурым</p>
<p>Людзі ў жорсткіх баях</p>
<p>За цемру сваю і дурасць</p>
<p>Знішчаюць друзі свая,</p>
<p>Зрабілі з Сіная малпоўню,</p>
<p>Й не хочуць бачыць яны,</p>
<p>Што справу іхнюю кроўную</p>
<p>Хаўтурна адплачуць званы.</p>
<p>Яны не даждуць, што Скарына</p>
<p>Зямлю сваю пракляне:</p>
<p>Страціў не я Афіны,</p>
<p>Хутчэй Афіны — мяне.</p>
<p>І горш за пакуты крывавыя,</p>
<p>Што будуць думаць рабы,</p>
<p>Нібыта ў шчасці і славе</p>
<p>Я разам з моцнымі быў.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>