<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Pa-nad_scyraju_Scaraj,_nad_scodraju_Scaraj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 24.05.1967 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Па-над шчыраю Шчарай, над шчодраю Шчарай..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Па-над шчыраю Шчарай, над шчодраю Шчарай..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>Міколу Грынчыку</i></p>
<p>Па-над шчыраю Шчарай, над шчодраю Шчарай,</p>
<p>Па-над плынню чырвонай і рыжай травой</p>
<p>Плачуць чорныя цені на фоне пажару,</p>
<p>Моляць кані аб кроплі вады дажджавой.</p>
<p>Майскі дзень, засынаючы, сніць аб світанні,</p>
<p>І ў цішы, чорным ценем на стужцы зары,</p>
<p>Моляць белыя, белыя, белыя кані,</p>
<p>Плачам думаюць з небам сябе памірыць.</p>
<p>І плыўкі нашы ў зарыва адплываюць,</p>
<p>І ў імгле, той, што скончыцца ўсё-такі днём,</p>
<p>Верыць можна ў зару і святло, што чакаюць</p>
<p>Нават там, за апошнім дубовым крыжом.</p>
<p>Можна верыць. А жыць? Як там жыці, о дружа,</p>
<p>Калі ведаць і там, што бяжыць збажына,</p>
<p>Што барвее на поплыве дзікая ружа,</p>
<p>Шчара плешча — без нас, кані плачуць — без нас?</p>
<p>Не! О не! Збыць анёльства і стаць чалавекам,</p>
<p>Доўга, цяжка пакутваць пакутай жывых,—</p>
<p>Толькі б майскай часінай давеку, давеку</p>
<p>Над вячэрняю Шчарай цвілі паплавы.</p>
<p>Сыты быў бы, здаецца, паветрам духмяным,</p>
<p>А п’яны — ад празрыстай расінкі адной,</p>
<p>І любіў бы, і вымаліў людзям і каням</p>
<p>Дараванне, світанне, любоў і спакой.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>