<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Na_paustankach,_zasypanych_lisciem_biarozavym.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1958? -->
<!-- HEADER_FIELD FirstPublicationYear: 1958 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "На паўстанках, засыпаных лісцем бярозавым..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"На паўстанках, засыпаных лісцем бярозавым..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>А. І. Бялецкаму</i></p>
<p> </p>
<p>На паўстанках, засыпаных лісцем бярозавым,</p>
<p>Дзе з пагардай цягнік двойчы ў дзень праляціць,</p>
<p>Ў простай хаце, пускаючы горкія слёзы,</p>
<p>У калысцы будучы Колас ляжыць.</p>
<p>Там, дзе хрыпла рыкаюць днём спякотным каровы,</p>
<p>Там, дзе ў прысаку хлопчыкі бульбу пякуць,—</p>
<p>Дваццаць першага веку галапузы Бетховен</p>
<p>Бацькаў кубак шпурляе, каб звон пачуць.</p>
<p>А ў вёсцы глухой, на траўцы зялёнай,</p>
<p>На задворках сядзібы, ля самай ракі,</p>
<p>Адсцябаны Шаляпін басам шалёным</p>
<p>Лямантуе з-пад матчынай жорсткай рукі.</p>
<p>О, як трэба шукаць на шляхах чалавека,</p>
<p>Як любіць, берагчы, не крыўдзіць яго,</p>
<p>Каб пабачыць славу наступнага века</p>
<p>Ў сэрцы сціплага сына суседа свайго!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>