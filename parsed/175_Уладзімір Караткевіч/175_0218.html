<div class="container">
<div class="book-utils">
<div id="qrcode"></div>
<a href="/Uladzimir_Karatkievic/O_moj_cudouny_kraj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1958-1960? -->
<!-- HEADER_FIELD FirstPublicationYear: 1960 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "О мой цудоўны край..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"О мой цудоўны край..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>О мой цудоўны край,</p>
<p>Мой заснежаны рай...</p>
<p>Ціхі званочкаў смех.</p>
<p>Снег у лесе начным,</p>
<p>Смех у садзе пустым,</p>
<p>Коней спакойны бег.</p>
<p>Штосьці часцей і часцей</p>
<p>Сню я, што шэрань цвіце,</p>
<p>Падае з чорных сукоў</p>
<p>што з табою ўдваіх</p>
<p>Еду між дрэваў начных</p>
<p>Госцем да сваякоў.</p>
<p>Плечы твае абняў.</p>
<p>Роўная рысь каня.</p>
<p>Лес радзейшым стае.</p>
<p>Шэрань заткала бары,</p>
<p>Скроні мае серабрыць,</p>
<p>Беліць вейкі твае.</p>
<p>Бачу сялібу ў садах,</p>
<p>Бачу загурблены дах,</p>
<p>Нізкі, натоплены дом.</p>
<p>Хутка між яблынь густых</p>
<p>Будзеш смяяцца і ты.</p>
<p>Бачыш? Страчаюць з агнём.</p>
<p>Вязкі цыбулі вісяць.</p>
<p>Скварыцца каўбаса,</p>
<p>Водар смалы, сасны.</p>
<p>Дроваў адталы дух.</p>
<p>Печка.</p>
<p>Калматы кажух.</p>
<p>Сны.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>