<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Emihranty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1958? -->
<!-- HEADER_FIELD FirstPublicationYear: 1958 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Эмігранты -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Эмігранты</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Двух зуброў ад нетраў Белавежы</p>
<p>На Каўказ завезлі, аддалі.</p>
<p>Там лугі зялёныя, бязмежныя,</p>
<p>Там багата сонца і зямлі...</p>
<p>Хмары над лясамі залатымі,</p>
<p>Соль, вада, травіцы смачнай жмут,</p>
<p>Лёгка дыхаць, так як на радзіме,</p>
<p>Але ў кожнага ёсць родны кут.</p>
<p>Дзеці гэтага не разумеюць,</p>
<p>Нарадзіўшыся ў чужым бары,</p>
<p>І на тое, як яны дурэюць,</p>
<p>Непахвальна дзівяцца зубры.</p>
<p>На празрыстых, светла-сініх водах</p>
<p>Сняцца ім айчыны берагі,</p>
<p>Папараць, імшаныя калоды,</p>
<p>Сінія пад месяцам лугі,</p>
<p>Сінія пралескі на сугрэве,</p>
<p>Мухамор чырвоны ля азёр</p>
<p>І калоны манументаў-дрваў,</p>
<p>Што вярхамі дастаюць да зор</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>