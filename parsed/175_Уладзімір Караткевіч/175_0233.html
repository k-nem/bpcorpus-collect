<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Sumies_Buracina_z_Aelitaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 19.03.1967 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Сумесь Бураціна з Аэлітай..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Сумесь Бураціна з Аэлітай..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сумесь Бураціна з Аэлітай,</p>
<p>Зорка незгасальная ў акне,</p>
<p>Сумная, прыгожая, забытая,</p>
<p>Ўвечар ты прыходзіш да мяне.</p>
<p>Смешная і нібыта заспаная,</p>
<p>Пад пяшчотаю маёй маўчыш,</p>
<p>А пасля аддана і рахмана</p>
<p>Засынаеш на маім плячы.</p>
<p>І малю я сонца, неба, корсту:</p>
<p>Хай яны палаюць над табой,</p>
<p>Над тваёй былою крыўдай жорсткай,</p>
<p>Вечныя — пяшчота і любоў.</p>
<p>Хай не будуць да цябе суровыя,</p>
<p>На ласкавы пакладуць пясок,</p>
<p>Горы вечныя ўзнясуць ў галовах,</p>
<p>Ўспеняць мора добрае ля ног,</p>
<p>Нагадуюць цёплай ласкі хлебам,</p>
<p>Сцішаць успамінаў злых прыбой.</p>
<p> </p>
<p>І тады я стану вечным небам,</p>
<p>Сінім вечным небам над табой.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>