<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Piesnia_safiora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1957? -->
<!-- HEADER_FIELD FirstPublicationYear: 1957 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Песня шафёра -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Песня шафёра</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ноч спусцілася, згаснула сонца,</p>
<p>Свеціць зорамі каляя,</p>
<p>З-пад машыны дарога бясконцая</p>
<p>Адпаўзае назад, як змяя.</p>
<p>Ў смалянай вадзе межыточнай</p>
<p>Пралягла дрыжачая гаць.</p>
<p>Быццам мёдам намазалі вочы,</p>
<p>Хіліць стома, хочацца спаць.</p>
<p>Дарогі, дарогі,</p>
<p>Косці растрасуць,</p>
<p>Мёртвага разбудзяць,</p>
<p>Жывога ў дол звядуць.</p>
<p>Ад вясёлых сузор’яў вясковых</p>
<p>Да залітых святлом гарадоў</p>
<p>Возім дружна мы збожжа і дровы,</p>
<p>І «налева» падвозім «рабцоў».</p>
<p>Мы ляжым у гразі пад машынай,</p>
<p>Ўзімку корпаемся ля агню,</p>
<p>Нас пабачыш па ўсёй краіне,</p>
<p>Неўтаймоўную шафярню.</p>
<p>Дарогі, дарогі,</p>
<p>Косці растрасуць,</p>
<p>Мёртвага разбудзяць,</p>
<p>Жывога ў дол звядуць.</p>
<p>Ад напругі пад коламі крэкча</p>
<p>Над вадой спарахнелая гаць.</p>
<p>Тройчы стрэнеш ты аўтаінспекцыю</p>
<p>Перад тым, як жонку абняць.</p>
<p>Шлях бясконцы ляжыць наперадзе</p>
<p>Праз лясы, між балот і азёр.</p>
<p>Не, не трэба бяссонніцы верыць,</p>
<p>Закуры, заспявай, шафёр.</p>
<p> </p>
<p>«Дарогі, дарогі,</p>
<p>Косці растрасуць,</p>
<p>Мёртвага разбудзяць,</p>
<p>Жывога ў дол звядуць».</p>
<p>— Закуры тытунцу, шафёр!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>