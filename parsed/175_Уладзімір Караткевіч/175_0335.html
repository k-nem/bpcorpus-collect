<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Dziva_na_Nierli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1958-1960? -->
<!-- HEADER_FIELD FirstPublicationYear: 1960 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзіва на Нерлі -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Дзіва на Нерлі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>Н. М. Молевай</i></p>
<p> </p>
<p>Белая песня ў лугах залацістых,</p>
<p>Кліч адзвінеўшых стагоддзяў зямлі,</p>
<p>Кволая-кволая, чыстая-чыстая,</p>
<p>Быццам дзяўчына, царква на Нерлі<sup><a href="#footnote-1">3</a></sup>.</p>
<p>Кроў і забойствы ў агні і дыме,</p>
<p>Подласць і жорсткасць у лютым баю,—</p>
<p>Нават яны праходзілі міма,</p>
<p>Пашкадаваўшы нявіннасць тваю.</p>
<p>Ўсім, хто навек адыходзіў к ценям,</p>
<p>Снілася ты на райскіх лугах</p>
<p>З яснай журбою па убіенным,</p>
<p>З ценем усмешкі ў мокрых вачах.</p>
<p>Любы твой брат загінуў на ловах.</p>
<p>Вочы твае для нас збераглі</p>
<p>Літасць, і слёзы, і цёплыя словы,</p>
<p>Што не заб’еш на грэшнай зямлі.</p>
<p>З дальніх стагоддзяў праз цёплыя губы</p>
<p>Чую прызыўны твой галасок:</p>
<p>«Братка мой мілы, братка мой любы,</p>
<p>Выйдзь да мяне на круты беражок».</p>
<div class="endnote-block">
<div class="footnote"><p><sup><a id="footnote-1">3</a></sup> Царква Пакрава на рацэ Нерлі — геніяльны помнік старажытнарускага дойлідства на тэрыторыі Уладзіміра-Суздальскага княства.</p>
</div>
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>