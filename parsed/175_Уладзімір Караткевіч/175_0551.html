<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Enkielad.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 05.11.1964 -->
<!-- HEADER_FIELD FirstPublicationYear: 1971 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Энкелад -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Энкелад</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Багі-забойцы за мужнасць маю</p>
<p>Мне пакаранне знайшлі:</p>
<p>Сіцылію ўсклалі на персць маю,</p>
<p>Этну — на галаву маю,</p>
<p>Морам — ногі мае залілі.</p>
<p>Падушка каменная душыць мне рот,</p>
<p>Я не ў змозе ні жыць ні сканаць.</p>
<p>Я ляжу. Я ляжу. Дзесяць тысяч год.</p>
<p>Я маўчу, нямы і сляпы, як крот,</p>
<p>Але семя мне даў тытанаў народ,</p>
<p>І калі пачынае рыкаць народ,</p>
<p>Бо ідзе за праўду вайна,—</p>
<p>Я ірвуся, ўздымаю скалаў прыгнёт,</p>
<p>І падае ў мора сцяна.</p>
<p>І ўстае да месяца край зямлі,</p>
<p>І пажар ліжа сонца змяёй,</p>
<p>І ў моры варацца караблі</p>
<p>Ад агню любові маёй.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>