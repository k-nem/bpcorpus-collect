<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Za_pieraval,_siabram.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 19.03.1967 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: За перавал, сябрам -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>За перавал, сябрам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ўсе беды — за перавалам:</p>
<p>Маразы, буранаў дымы,</p>
<p>Жанчыны, што нас кахалі,</p>
<p>І якіх не кахалі мы.</p>
<p>Нагадвае пра былое</p>
<p>Толькі шэрань на схілах Яйлы...</p>
<p>Жвір шыпіць пад начным прыбоем,</p>
<p>Б’юць аб бераг валы.</p>
<p>І сон з табою, з каханай,</p>
<p>Быццам сон матыля ў мігдалі...</p>
<p>Хлопцы, я знаю, вы зранены!</p>
<p>Хлопцы, мы вас не падвялі!</p>
<p>Не ўцяклі ў лазу, ў дэзерціры,</p>
<p>Не сплылі ў ружовыя сны —</p>
<p>Мы тут замкі узводзім для міра,</p>
<p>Літасці і вясны.</p>
<p>Дзеля вас, у снягах забытых,</p>
<p>Дзеля вас, каб скончыўся здзек,</p>
<p>Каб добрым, чыстым, нязбітым</p>
<p>Стаў на зямлі чалавек.</p>
<p>І ўсё ж я, як быццам, зганены,</p>
<p>Бо — на смутак мой, боль і жаль —</p>
<p>Над любоўю да вас і над нашым каханнем</p>
<p>Не над вамі, а толькі над нашым каханнем</p>
<p>Так палае ружовы, барвяны мігдаль.</p>
<p> </p>
<p><i>19 сакавіка 1967 г. Ялта</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>