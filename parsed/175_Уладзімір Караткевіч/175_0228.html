<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Spis_Ja_pryjdu,_pahuskaju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 22.04.1967 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Спіш? Я прыйду, пагушкаю..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Спіш? Я прыйду, пагушкаю..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Спіш? Я прыйду, пагушкаю.</p>
<p>Вечар нейкі дзікі і злы,</p>
<p>Як лёс, няўмольныя птушкі</p>
<p>Чорна сыплюцца з нізкай імглы.</p>
<p> </p>
<p>З гор яна напаўзае —</p>
<p>Птушкі крыкам крычаць: «Р-ратуй!»</p>
<p>І палёт іх, як сець, як вязанне</p>
<p>Між лаўраў, магнолій і туй.</p>
<p>Гэты крык і святла кананне</p>
<p>Навісаюць пагрозным мячом</p>
<p>Па-над нашым вялікім звітаннем:</p>
<p>Над каханнем тваім, дзяўчо.</p>
<p> </p>
<p>Што шукаеш у гэтым спакоі?</p>
<p>Што табе твой адвечны лёд?</p>
<p>Дай стрымаць мне ўладнай рукою</p>
<p>Твой няўмольны, дурны адыход.</p>
<p> </p>
<p>Калі спіш — я прыйду, пагушкаю.</p>
<p>Калі не — абаўю, як хмель.</p>
<p>Слухай мудрых, мая папялушка.</p>
<p>Слухай добрых, мой дзікі бружмель.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>