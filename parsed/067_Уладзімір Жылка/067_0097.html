<div class="container">
<div class="book-utils">
<div id="qrcode"></div>
<a href="/Uladzimir_Zylka/Praleski.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1921 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пралескі -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Пралескі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Маці-зямля радзіла іх</p>
<p>Ад першых пацалункаў сонца.</p>
<p>Між зёлак леташніх, сухіх</p>
<p>Яны ў бары ўзышлі ў старонцы.</p>
<p>Шумяць шторазу весялей</p>
<p>Над імі хвоі аб прадвесні,</p>
<p>І вецер штодня ласкавей</p>
<p>Іх песціць і пяе ім песні.</p>
<p>І хоць зімы відаць сляды,</p>
<p>Яшчэ марозіць часам ночкай,</p>
<p>Ды больш не страшаць халады</p>
<p>І верыш мілым сінім вочкам;</p>
<p>І любы так бясконца мне</p>
<p>Яны, з усмешкай ціхай дзеці...</p>
<p>Пара іх, кволых, праміне,</p>
<p>Прайдуць яны, як ўсё на свеце.</p>
<p>Але ўжо мкне душа мая</p>
<p>У сіню даль, за пералескі,</p>
<p>І ў сэрцы ўсходзяць — чую я —</p>
<p>Тугі вясенняе пралескі.</p>
<p>1921</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>