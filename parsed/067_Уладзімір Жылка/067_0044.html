<div class="container">
<div class="book-utils">
<div id="qrcode"></div>
<a href="/Uladzimir_Zylka/Chto_muzny,_chto_smiely.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1924 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Хто мужны, хто смелы..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Хто мужны, хто смелы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хто мужны, хто смелы, хто дужы</p>
<p>Хто цэлем працят залатым,</p>
<p>Над тым неўладарныя сцюжы</p>
<p>І лёс не ўладарны над тым.</p>
<p>Хто к страху глухі, безразважны</p>
<p>Хто з воляй каванай, як сталь,</p>
<p>Той хмелем трывогаў адважны,</p>
<p>І шлях яго толькі у даль.</p>
<p>Ёсць радасць у ярасці бою,</p>
<p>У змаганні скрыжованых сіл,—</p>
<p>Спаткаць сваю волю з чужою,</p>
<p>З гарачнасцю іншай свой пыл.</p>
<p>Не бледнуць, у час небяспекі</p>
<p>Стрымаць неслухмяную кроў;</p>
<p>Прад вокам упартым павекі</p>
<p>Не хінуць ганебна далоў.</p>
<p>І ведаць — у бойцы зацятай</p>
<p>Пагібельнасць жджэ ваяка,</p>
<p>Ледзь сумніў кранецца шурпата,</p>
<p>Ледзь крыху аслабане рука.</p>
<p>Так досць наракаць на нядужнасць,</p>
<p>На горкія долі свае.</p>
<p>О думнасць! О смеласць! О мужнасць!</p>
<p>Вам песні і песні мае!</p>
<p>1924</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>