<div class="container">
<div class="book-utils">
<div id="qrcode"></div>
<a href="/Uladzimir_Zylka/Lublu,_nie_znajucy_puciny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1921 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Люблю, не знаючы пуціны..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Люблю, не знаючы пуціны..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Люблю, не знаючы пуціны,</p>
<p>Ісці праз лес, балота, гаць,</p>
<p>Мінаць квяцістыя нізіны,</p>
<p>Пад грушай ў полі спачываць;</p>
<p> </p>
<p>Спаткаць між жыта крыж пахілы</p>
<p>І старца з хлопчыкам малым,</p>
<p>Звычай шануючы мне мілы:</p>
<p>«Дабрыдзень!» — прывітацца з ім;</p>
<p>Прайсці ўздоўж вёскі беднай, шэрай,</p>
<p>З панурым радам сумных хат</p>
<p>І думаць: як ты тут ні мерай,</p>
<p>А ў беднаце гаруе брат;</p>
<p>І напаткаць руіны ў полі,</p>
<p>Дзе мох на рэшце сцен узрос,</p>
<p>І занудзіцца мімаволі,</p>
<p>Згадаць замчышча сумны лёс;</p>
<p>Не зразумець, чаму руіны</p>
<p>Ў сабе таёмны тояць жах,</p>
<p>І ці не светлы для Краіны</p>
<p>Відаць наперадзе ўжо шлях?</p>
<p>1921</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>