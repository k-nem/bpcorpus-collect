<div class="container">
<div class="book-utils">
<div id="qrcode"></div>
<a href="/Uladzimir_Zylka/Niahody_tvoj_nie_zmieniac_krok.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Нягоды твой не зменяць крок..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Нягоды твой не зменяць крок..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нягоды твой не зменяць крок,</p>
<p>І ты пяшчотная ўсё тая ж,</p>
<p>І радасці жыцця ў вянок,</p>
<p>Як і калісьці, завіваеш.</p>
<p>Я ж лёсу не асіліў жудзь</p>
<p>І небыцця спужаўся плоймы,</p>
<p>І страшны, палахнечы пуць</p>
<p>Мяне вядзе ў твае абоймы.</p>
<p>Прыходжу, як даўней, к табе,</p>
<p>Але ўжо з іншым, горкім сказам,</p>
<p>А ты уваж маёй жальбе</p>
<p>І пасядзі са мною разам.</p>
<p>Кажу, а голас мой як брэх —</p>
<p>Ну што, мы толькі снім аб шчасці,</p>
<p>Звініць дачасны рады смех,</p>
<p>Каб абарвацца і прапасці.</p>
<p>І мой жа праз вякі цяжар,</p>
<p>І свет нікім не перайначан,</p>
<p>І кожны новы людскі твар</p>
<p>Пячаткаю трагічнай значан.</p>
<p>А ты кажы, што любы хвор</p>
<p>Ці нейкім чорным спален сонцам,</p>
<p>І што адвечна ззянне зор,</p>
<p>І б’е жыццё цурком бясконцым.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>