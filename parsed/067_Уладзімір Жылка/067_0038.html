<div class="container">
<div class="book-utils">
<div id="qrcode"></div>
<a href="/Uladzimir_Zylka/Tvaje_blakitnasci_niazmienny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1924 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Твае блакітнасці нязменны..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Твае блакітнасці нязменны..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Твае блакітнасці нязменны,</p>
<p>Нязменна хараство тваё.</p>
<p>А я атруты келіх пенны</p>
<p>Разліў якраз ў жыццё маё.</p>
<p>Душа, адданая прынадзе,</p>
<p>Цяжкой і горкай, як палын,</p>
<p>Забыўшыся ў карчомным чадзе,</p>
<p>Ўбірае пах густы нізін.</p>
<p>Мяцеліцы ў жмут паспляталі</p>
<p>Без падзялення ночы й дні;</p>
<p>І брудна-жоўтай плямай сталі</p>
<p>Святло й электрыкі агні.</p>
<p>І нецвярозы, і распусны</p>
<p>Запамятаў тваё імя,</p>
<p>І не адны галубіў вусны,</p>
<p>І не з адной схадзіўся я.</p>
<p>Хоць праўда (мо і выпадкова),</p>
<p>Ўстаюць няясна інады,</p>
<p>Як скарбы патаёмных сховаў,</p>
<p>Запамятаныя гады.</p>
<p>Мільгне праз хмельныя туманы</p>
<p>Жыцця разбаенага сказ,—</p>
<p>І моладасць, і сны, і раны,</p>
<p>І любы, любы твой абраз.</p>
<p>І нагадаю маліцвенна,</p>
<p>Ў збавенне ўверыўшы сваё:</p>
<p>Твае блакітнасці нязменны,</p>
<p>Нязменна хараство тваё.</p>
<p>1924</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>