<div class="container">
<div class="book-utils">
<div id="qrcode"></div>
<a href="/Uladzimir_Zylka/Biasspynna,_hlucha_procma_casu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1923 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Бясспынна, глуха процьма часу..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Бясспынна, глуха процьма часу..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Бясспынна, глуха процьма часу</p>
<p>Глытае хараство і моц.</p>
<p>Заход бясшумным, светлым пасам</p>
<p>Адзначыў свежае дзярно.</p>
<p>На могілках ўдыхаю цішу,</p>
<p>Адзін жывы паміж крыжоў,</p>
<p>А смутак дзіўны сэрца крышыць,</p>
<p>Без назвы смутак і без слоў...</p>
<p>І раптам стала зразумелым,</p>
<p>Што маладосць прайшла мая,</p>
<p>Што я астыў, калісьці смелы,</p>
<p>Калісь гарачы, яркі я.</p>
<p>Стаю разважны і халодны,</p>
<p>Як сутуняючая даль,</p>
<p>І толькі сум сябруе згодна,</p>
<p>І толькі жаль, радзімей жаль.</p>
<p>Вось крыж і новыя балясы,</p>
<p>Грудок, абложаны дзярном...</p>
<p>Бязлітасная процьма часу,</p>
<p>Не я — пад тым крыжом!</p>
<p>1923</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>