<div class="container">
<div class="book-utils">
<div id="qrcode"></div>
<a href="/Uladzimir_Zylka/Nasy_tajny_j_zadanni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1924 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Нашы тайны й жаданні..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Нашы тайны й жаданні..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нашы тайны й жаданні, як рэчы, як кветы,</p>
<p>Маюць водар і якасці хварб.</p>
<p>Іх багацці і тонкасць — цудоўныя светы,</p>
<p>Іх калёраў нязлічаны скарб...</p>
<p>І калі ты прыціхнеш, дзяўчынка, няждана</p>
<p>І замысліцца воч ясната,</p>
<p>Хараство летуценняў тваіх незраўнана,</p>
<p>Незраўнаная іх любата.</p>
<p>І здаюцца мне раніцай снежныя горы,</p>
<p>Там нічый непракладзены шлях,</p>
<p>І альпійскай фіялкі ў празрыстым</p>
<p>прасторы</p>
<p>Ледзьве чутны чаруючы пах.</p>
<p>Але ўсенька, сяброўка, усенька гавора:</p>
<p>І румянец, і грудзі, і стан —</p>
<p>Ап’яніць і ўзбунтуе галованьку скора</p>
<p>Гожаў вакхавых млявы туман.</p>
<p>1924</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>