<div class="container">
<div class="book-utils">
<div id="qrcode"></div>
<a href="/Uladzimir_Zylka/Vielmi_sanouny_pan_Redaktar.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Вельмі шаноўны пан Рэдактар!.." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Вельмі шаноўны пан Рэдактар!.."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вельмі шаноўны пан Рэдактар!</p>
<p>Дару Вас крэйзаннем сваім.</p>
<p>А гэта досі важны фактар</p>
<p>— Павінны Вы згадзіцца з тым —</p>
<p>Каб не пісаць звычайнай прозай,</p>
<p>А ўціснуць думку ў гучны «мэтр»,</p>
<p>Хоць розум кажа мне з пагрозай</p>
<p>— Ад дурня я на сантыметр.</p>
<p>Ды ўсё ж хацеў бы мець надзею</p>
<p>(Мо шчырасць гэтка пану ўперш),</p>
<p>Што добрым будзе пан суддзёю</p>
<p>І не асудзіць гэты верш.</p>
<p>А прачытаўшы ўважна тыя,</p>
<p>Што я пры гэтым дадаю,</p>
<p>І прысудзіўшы: — «не благія»</p>
<p>Ў газету змесціць іх сваю.</p>
<p>Калі ж і ў мілы</p>
<p>Панскі кошык</p>
<p>Перападзе якая рэч —</p>
<p>Не будзе крыўдна ні на грошык,</p>
<p>Хоць стоража шкадую плеч.</p>
<p>А нумар з творам маім першым</p>
<p>Сюды дайшоў — прыемны яў.</p>
<p>Але пара мне кончыць з вершам.</p>
<p>Калі ж што лішняе сказаў,</p>
<p>Хай мне даруецца абмылка.</p>
<p>Затым з пашанай застаюсь</p>
<p>Ўладзімір, сын Адамаў, Жылка,</p>
<p>Па волі лёсу, беларус.</p>
<p>І.VII.1921 г.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>