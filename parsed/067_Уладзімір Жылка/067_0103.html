<div class="container">
<div class="book-utils">
<div id="qrcode"></div>
<a href="/Uladzimir_Zylka/Smiarotny_pach.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1923 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Смяротны пах -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Смяротны пах</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ёсць боль затоенай тугі</p>
<p>У кволым паху звялых кветак,</p>
<p>Нібы ў канання час благі</p>
<p>Ім родны марыцца палетак.</p>
<p>Нібы шчэ вераць — вось дыхне</p>
<p>Паветра хваляю гаючай</p>
<p>І з хаты верне іх вясне,</p>
<p>І знаюць — згуба немінуча.</p>
<p>Людская жорсткая рука</p>
<p>Іх, далікатных, ў поўным квету,</p>
<p>Там, дзе прастор, палі, рака,</p>
<p>Сабрала рупна да букету.</p>
<p>І на маім стале зямлі</p>
<p>Краса, найвысшая аздоба,</p>
<p>Яны цвілі і адцвілі —</p>
<p>І тайнай іх была жалоба.</p>
<p>Ў самотнасць невясёлых дзён</p>
<p>Яны ўвівалі летуценні</p>
<p>І згадкі лёгкія, як сон,</p>
<p>Аб сонцы радасным праменні.</p>
<p>І раніц звонкіх галасы,</p>
<p>І чуласць ветру незвычайна,</p>
<p>І хараство густой расы</p>
<p>Прачыстай уладалі тайнай.</p>
<p>І не дазнаў ніхто б яе,</p>
<p>Калі б не гэты пах смяротны,</p>
<p>Што дымам кадзіва ўстае</p>
<p>Такі тужлівы і маркотны...</p>
<p>1923</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>