<div class="container">
<div class="book-utils">
<div id="qrcode"></div>
<a href="/Maksim_Bahdanovic/Pa-nad_bielym_pucham_visniau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Багдановіч -->
<!-- HEADER_FIELD CreationYear: 1910 -->
<!-- HEADER_FIELD Edition: невядомае -->
<!-- HEADER_FIELD FirstPublicationYear: 1910 -->
<!-- HEADER_FIELD Pravapis: K2005 -->
<!-- HEADER_FIELD PublicationYear: 1913? -->
<!-- HEADER_FIELD SectionAuthor: Вершы -->
<!-- HEADER_FIELD Source: http://rv-blr.com/vershu/view/386 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Па-над белым пухам вішняў...» -->
<!-- HEADER_FIELD Uploaded: 2011-08-10T18:09:00Z -->
<h2><a href="http://knihi.com/Maksim_Bahdanovic/">Максім Багдановіч</a></h2>
<h2>«Па-над белым пухам вішняў...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>De la musique avant toute chose.</p>
<p class="sign">P. Verlaine*</p>
</div>
<div class="CLEAR"></div>
<p> </p>
<div class="EPIGRAPH">
<p><i>*</i> Музыка перш за ўсё.</p>
<p class="sign">П. Вэрлен (фр.)</p>
</div>
<div class="CLEAR"></div>
<p> </p>
<p>Па-над белым пухам вішняў,</p>
<p>Быццам сіні аганёк,</p>
<p>Б’ецца, ўецца шпаркі, лёгкі</p>
<p>Сінякрылы матылёк.</p>
<p> </p>
<p>Навакол усё паветра</p>
<p>Ў струнах сонца залатых, –</p>
<p>Ён дрыжачымі крыламі</p>
<p>Звоніць ледзьве чутна ў іх.</p>
<p> </p>
<p>І ліецца хваляй песьня, –</p>
<p>Ціхі, ясны гімн вясьне.</p>
<p>Ці ня сэрца напявае,</p>
<p>Навявае яго мне?</p>
<p> </p>
<p>Ці ня вецер гэта звонкі</p>
<p>Ў тонкіх зёлках шапаціць?</p>
<p>Або мо сухі, высокі</p>
<p>Ля ракі чарот шуміць?</p>
<p> </p>
<p>Не паняць таго ніколі,</p>
<p>Не разьведаць, не спазнаць:</p>
<p>Не даюць мне думаць зыкі,</p>
<p>Што ляцяць, дрыжаць, зьвіняць.</p>
<p> </p>
<p>Песьня врецца і ліецца</p>
<p>На раздольны, вольны сьвет.</p>
<p>Але хто яе пачуе?</p>
<p>Можа, толькі сам паэт.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: http://rv-blr.com/vershu/view/386<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>