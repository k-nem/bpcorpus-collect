<div class="container">
<div class="book-utils">
<div id="qrcode"></div>
<a href="/Maksim_Bahdanovic/Ramans.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Багдановіч -->
<!-- HEADER_FIELD CreationYear: 1912 -->
<!-- HEADER_FIELD Edition: Лазарук, М.А. Беларуская літаратура: вучэб. дапам. для 8-га кл. устаноў агульнай сярэдняй адукацыі з беларус. і рус. мовамі навучання / М.А.Лазарук, В.І.Русілка, І.М.Слесарава. – Мінск: Нац. ін-т адукацыі, 2011. -->
<!-- HEADER_FIELD FirstPublicationYear: 1913 -->
<!-- HEADER_FIELD Notice: «Зорка Венера ўзышла над зямлёю...» -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 2011 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Раманс -->
<!-- HEADER_FIELD Uploaded: 2011-08-02T08:00:04Z -->
<h2><a href="http://knihi.com/Maksim_Bahdanovic/">Максім Багдановіч</a></h2>
<h2>Раманс</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зорка Венера ўзышла над зямлёю,</p>
<p>Светлыя згадкі з сабой прывяла...</p>
<p>Помніш, калі я спаткаўся з табою,</p>
<p>Зорка Венера ўзышла.</p>
<p>З гэтай пары я пачаў углядацца</p>
<p>Ў неба начное і зорку шукаў.</p>
<p>Ціхім каханнем к табе разгарацца</p>
<p>З гэтай пары я пачаў.</p>
<p>Але расстацца нам час наступае;</p>
<p>Пэўна, ўжо доля такая у нас.</p>
<p>Моцна кахаў я цябе, дарагая,</p>
<p>Але расстацца нам час.</p>
<p>Буду ў далёкім краю я нудзіцца,</p>
<p>У сэрцы любоў затаіўшы сваю;</p>
<p>Кожную ночку на зорку дзівіцца</p>
<p>Буду ў далёкім краю.</p>
<p>Глянь іншы раз на яе, — у расстанні</p>
<p>Там з ёй зліём мы пагляды свае...</p>
<p>Каб хоць на міг уваскрэсла каханне,</p>
<p>Глянь іншы раз на яе...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>