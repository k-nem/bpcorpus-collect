<div class="container">
<div class="book-utils">
<div id="qrcode"></div>
<a href="/Janka_Sipakou/Odzium.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Одзіум -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Одзіум</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ойча наш, калі ты ёсць на нябёсах!</p>
<p>Два браты і сястра з нетутэйшымі імёнамі —</p>
<p>Катаклізм, Апакаліпсіс і Катастрофа —</p>
<p>нецярпліва, прагна ўглядаюцца ў тутэйшую зямлю і ласкава гладзяць па раскудлачаных валасах сваю нашчадніцу,</p>
<p>спадкаемніцу, якая, ці чуеце, мае такое</p>
<p>ўжо тутэйшае імя — Бяда.</p>
<p>А цялятка было такое чысценькае.</p>
<p>А траўка, на якой яно падбрыквала, такая</p>
<p>зялёненькая.</p>
<p>А сонейка, якое спяліла іх, такое ласкавае.</p>
<p>А ветрык, які гуляў з цяляткам, такі ўжо</p>
<p>ахайны.</p>
<p>А кароўка Святоха, ад якой яно нарадзілася,</p>
<p>такая здаровенькая.</p>
<p>А яны яго не прымаюць — кажуць, што цялятка бруднае.</p>
<p>«Самі вы брудныя, нячысцікі,— злуецца бабка Параска.— І душою, і целам брудныя».</p>
<p>Цялятка ж было такое харошае.</p>
<p>І траўка была такая чысценькая.</p>
<p>І сонца было такое шчырае.</p>
<p>Дык што ж тады, людцы, здарылася?!</p>
<p>Хіба чыстая вада можа быць бруднаю?</p>
<p>Хіба чыстая трава можа быць нячыстаю?</p>
<p>Хіба цялятка можа быць забруджаным, калі</p>
<p>яно п’е чыстую вадзіцу і скубе чыстую</p>
<p>травіцу?</p>
<p>Чарнобыль.</p>
<p>Чорнае слова, як чорнае сонца, бязлітасна</p>
<p>ўскацілася на беларускі небасхіл.</p>
<p>Яно, нібы чорнае зацьменне, усё пачарніла — і зялёную траву, і празрыстую ваду, і блакітнае неба.</p>
<p>Трава зелянее, але яна чорная.</p>
<p>Вада свіціцца аж да дна, але яна чорная.</p>
<p>Неба блакітнае, але і яно чорнае.</p>
<p>Здаецца, нават жудаваты ветрык і халадок,</p>
<p>як пры зацьменні, пайшоў па зямлі.</p>
<p>Птушкі, здаецца, змоўклі, куры, каровы і</p>
<p>коні пачалі трывожыцца.</p>
<p>І зарыва ад зацьмення ўспыхнула не такое,</p>
<p>як звычайна — яно было чорнае, з чорнымі сполахамі і пратуберанцамі,</p>
<p>хоць само свяцілася і ззяла.</p>
<p>Чорная быль — Чарнобыль.</p>
<p>Чорны баль — Чарнобаль.</p>
<p>Чорная бель — Чарнобель.</p>
<p>Чорны боль — Чарноболь.</p>
<p>Усё, з чым дружыў чалавек і што дружыла</p>
<p>з чалавекам, пасварыў Чарнобыль.</p>
<p>Зараз усё забаронена — сунічка і рамонак,</p>
<p>баравічок і шчаўлінка, яблык і крынічка, хата і расіна, ніва і ялінка забаронены.</p>
<p>Усё з сяброў ператварылася ў ворагаў.</p>
<p>Усё з ласкадаўцаў, абаронцаў, карміцеляў перавярнулася ў забойцаў.</p>
<p>Стаіць дрэва і не ведае, навошта яно стаіць.</p>
<p>Цячэ рэчка і не ведае, навошта яна цячэ.</p>
<p>Узыходзіць рунь і не ведае, навошта яна</p>
<p>ўзыходзіць.</p>
<p>Дзеці спрадвек радаваліся яблыку, а зараз</p>
<p>яго трэба баяцца: гэты зманлівы чырванашчокі ласунак, заўсёдная ўцеха малых,— ужо вораг дзяцей, і яго нельга</p>
<p>есці.</p>
<p>І вось гэты беленькі цёпленькі, смачненькі</p>
<p>сырадойчык, які здавён лячыў усе хваробы,— ужо забойца дзяцей, і яго нельга</p>
<p>піць.</p>
<p>І вось гэты вусаценькі шматрадковы каласок — атамная бомба з трыццаццю боегалоўкамі-зярнятамі, і яго нельга браць</p>
<p>у рукі.</p>
<p>Раней мы стыдаліся, стараніліся такіх нязвыклых слоў, як цэзій, бэр, нукліды,</p>
<p>мілірады, празеадым...</p>
<p>Яны абыходзілі нас, а мы абыходзілі іх —</p>
<p>думалі, што нашы лёсы ніколі не перакрыжуюцца.</p>
<p>А зараз усе гэтыя словы папрыклейваліся</p>
<p>назаўсёды да нашых вуснаў: стронцый,</p>
<p>кюры, дазіметр, плутоній, ізатопы, ру-</p>
<p>тэній, мілірэнтгены, радыяцыя...</p>
<p>«Усё лета я хаваўся ад радыяцыі»,— хваліцца хлопчык з той страшнай зоны, бо пакуль яшчэ не ведае, што схавацца ад</p>
<p>радыяцыі нельга.</p>
<p>«Доктар сказаў, што ў мяне дужа многа радыяцыі»,— сумуе дзяўчынка з той жа</p>
<p>самай зоны, бо ўжо ведае: тое, што з ёй,</p>
<p>з ёй назаўсёды — радыяцыя не прастуда, яна не выводзіцца.</p>
<p>«Бабулечка, родненькая мая, я так хачу да</p>
<p>цябе ў вёску, але напішы мне, калі ж</p>
<p>ты выганіш са свае хатачкі радыяцыю?!» — рыдае малое, бо здагадваецца:</p>
<p>не бабулечка выгане радыяцыю, а радыяцыя выгане бабулечку з хаты.</p>
<p>Бо гаспадыняю ў хаце ўжо не бабулечка, а</p>
<p>радыяцыя.</p>
<p>Атамнікі пасварылі чалавека з усёю прыродаю.</p>
<p>З жывою і мёртваю пасварылі.</p>
<p>І нават жывую прыроду зрабілі мёртваю.</p>
<p>Чыстае зрабілі брудным.</p>
<p>І зараз патрабуюць ад нас:</p>
<p>Жыць ля вады і не мець вады.</p>
<p>Спяліць яблыкі і не есці іх.</p>
<p>Бачыць траву і не хадзіць па ёй.</p>
<p>Жыць ля хлеба і быць без хлеба...</p>
<p>На лавачку каля хаты не садзіся.</p>
<p>А дзе сядзець?</p>
<p>Па зямлі не хадзі.</p>
<p>А дзе хадзіць?</p>
<p>Усё мае сваю мяжу, і толькі цярпенне наша, о Божа, бязмежнае!</p>
<p>Хай свяціцца імя Тваё, хай прыйдзе Царства Тваё, хай будзе воля Твая.</p>
<p>Брудная зямля, брудная вада, бруднае паветра, бруднае малако...</p>
<p>Божа наш літасцівы, вярні ранейшае значэнне гэтым спрадвечным паняццям!</p>
<p>Каб бруднаю зямлёю для нас была толькі</p>
<p>раскаўзаная ў гразь дарога.</p>
<p>Каб брудным малаком, як і раней, было толькі малако з бяскрыўднаю крыхою гною,</p>
<p>што знячэўку ўвалілася ў дайніцу.</p>
<p>Была, ці чуеце, вёска, а стала зона адсялення.</p>
<p>Было поле, а стала зона адчужэння.</p>
<p>Быў лес, а стала зона пастаяннага радыяцыйнага кантролю.</p>
<p>Былі грады, а стала зона перыядычнага дазіметрычнага кантролю.</p>
<p>Была пчала — пацешная такая, выпацканая</p>
<p>ўся ў жоўты дзьмухаўцовы пылок, а</p>
<p>стала маленька-вялікаю атамнаю бомбаю.</p>
<p>Было семка, якое хацела зазямліцца і прарасці, ды раптам нечакана для сябе стала неўтаймоўным рэактарам.</p>
<p>Пятая частка зямлі маёй сёння за калючым</p>
<p>дротам.</p>
<p>Яна памерла жывая. І жыве мёртвая. У мёртвай зоне.</p>
<p>Высозныя тэрыконы змагіленай зямлі, звезенай з радыяцыйных палёў і вуліц,</p>
<p>зямлі, якая пачала ўжо зарастаць мёртва-зялёнаю травою.</p>
<p>Усюды надпісы:</p>
<p>«Не піць! Забруджана!»</p>
<p>«Не есці! Небяспечна!»</p>
<p>«Не хадзіць! Заражона!»</p>
<p>«Стой! Страляць буду!»</p>
<p>Такога надпісу няма, але ён маецца на ўвазе.</p>
<p>Зона. Агароджаныя калючым дротам нівы і</p>
<p>паплавы, лясы і сцяжынкі, крыніцы і</p>
<p>дарогі, хаты і рэчкі.</p>
<p>Ягады і грыбы, промні і слёзы, трава і вераб’і адгароджаныя.</p>
<p>Світанкі і вечаровыя прыцемкі адгароджаныя.</p>
<p>Дажджы і туманы, прарослыя высокай адчужанаю травою, адгароджаныя.</p>
<p>Ад жыцця адгароджаныя: каб не выпусціць</p>
<p>нікога і нічога адсюль.</p>
<p>Каб лугі не выйшлі адсюль, каб палі не выйшлі адсюль, каб пакінутыя хаты, трактары і калодзежы ніколі не выйшлі</p>
<p>на чыстую зямлю.</p>
<p>Каб пудзілы назаўсёды засталіся тут — гэта</p>
<p>ж столькі гадоў яны ўпарта махаюць</p>
<p>сатлелым ашмоццем, адганяючы птушак, якіх няма, ад Градаў, якіх таксама няма...</p>
<p>І як, вы думаеце, усё гэта называецца зараз?</p>
<p>Палескі дзяржаўны экалагічны запаведнік!</p>
<p>Смяюцца з нас, здзекуюцца ці пацяшаюцца</p>
<p>з хворай зямлі, нячысцікі?!</p>
<p>У зямлі такая рана, а яе не відаць.</p>
<p>Так яна рэнтгенаточыць-крывавіць, а бачыць гэта, выходзіць, не кожны.</p>
<p>Перагукваюцца ў зоне, але не людзі, а вятры.</p>
<p>Шчабечуць у зоне, але не птушкі, а дазіметры.</p>
<p>Ламаецца гук, ламаецца вецер, ламаецца сонечны промень, ламаецца слова.</p>
<p>Нібы на якую невідомую перашкоду наткнуўшыся, ламаюцца...</p>
<p>Баімся зямлі, баімся вады, баімся паветра...</p>
<p>Як на нябёсах, так і на зямлі.</p>
<p>Колькі дзён пад час аварыі чарнобыльскія</p>
<p>вятры дзьмулі на Беларусь.</p>
<p>На Брагінскі, Нараўлянскі і Хойніцкі раёны</p>
<p>дзьмулі.</p>
<p>І нават на мой зубрэвіцкі лес, які</p>
<p>шуміць так далёка ад Чарнобыля: у ім</p>
<p>нельга збіраць грыбы.</p>
<p>І гэта, як кажуць, у самай чыстай на Беларусі Віцебскай вобласці...</p>
<p>Плылі, здавалася, звычайныя аблокі, але з</p>
<p>іх сеяліся незвычайныя дажджы.</p>
<p>І была спакуса, і хацелася прасіць вецер:</p>
<p>— Адпіхні, вецер, ад мае зямлі гэтае</p>
<p>стронцыева-цэзіева воблака... Падзьмі куды-небудзь, вецер...</p>
<p>А куды яму дзьмуць, гэтаму ветру?</p>
<p>Усюды ж людзі...</p>
<p>А можа, у бок тых атамаманаў, якія і нарабілі гэтае ліха?</p>
<p>Толькі іх, шэльмаў, не адшукаеш. Бо яны</p>
<p>невідзімкі. Яны ёсць, і іх няма. Пазашываліся, як тараканы, ў шчыліны і</p>
<p>адтуль крычаць: «радыяфобы!», «радыяфобія!»</p>
<p>А пра тое, што самі «падверглі атамнай бамбардзіроўцы» Беларусь і Украіну, маўчаць.</p>
<p>А што зямлю забілі, таксама маўчаць.</p>
<p>Вецер, піхні ў іхні бок іх жа «мірны» атам,</p>
<p>іхняе стронцыева-цэзіевае воблака!</p>
<p>Не, не дастане яно іх, не пральецца такім</p>
<p>жаданым для вучоных невукаў, такім</p>
<p>светла-чорным дажджом.</p>
<p>Ніякая хмара іх, нягоднікаў, не дастане.</p>
<p>Ніхто і ніколі іх, сытамордзенькіх, не дастане: яны, нібы тыя кашчэі,— несмяротныя.</p>
<p>Засудзіць такі пад смерць зусім невінаватага чалавека і не адказвае за гэта.</p>
<p>Зашые скальпель у жываце хворага — і не</p>
<p>адказвае.</p>
<p>Зробіць Чарнобыль — і хоць бы што. А то</p>
<p>яшчэ і медаль за гэта пачэпіць.</p>
<p>Каля сотні ордэнаў упрыгожылі доблесна-злачынныя грудзі будаўнікоў Чарнобыльскай АЭС.</p>
<p>Планы былі велічныя, а справы сталі веліш-</p>
<p>ныя.</p>
<p>Плацяць звычайна зусім не тыя, хто вінаваты.</p>
<p>Сэрцы вінаватых за Чарнобыль, здаецца, абраслі поўсцю, яны адно толькі пацяшаюцца з нас.</p>
<p>Пра разумных людзей як пра дурняў гавораць, а дурняў разумнымі абражаюць.</p>
<p>Хто бачыць і крычыць, той для іх радыяфоб,</p>
<p>а той, хто бачыць і маўчыць,— разумненькі-разумненькі.</p>
<p>Гэта яны не адмянілі дэманстрацый у райцэнтрах — пад самым бокам у звар’яцелага рэактара. Падумаеш, маўляў, дзеля пасяўной не адмянялі, а з-за нейкай</p>
<p>там радыяцыі адмяняць будзем!</p>
<p>Дзеткі шчыра, старанна падмялі радыеактыўныя вуліцы і плошчы.</p>
<p>Самі надыхаліся радыеактыўным пылам, але</p>
<p>ж мільярды партатыўных рэактараў асталося на зямлі, і па іх, па самыя калені</p>
<p>ў ізатопах, шчыра маршыравалі ўжо разам — і дзеці і дарослыя — і шчасліва</p>
<p>крычалі «ўра!».</p>
<p>Дарэчы, а што мы выпрацоўваем, што гадуем на плошчах і дэманстрацыях?</p>
<p>Нікому непатрэбны прадукт, які вельмі хутка псуецца,— ура!</p>
<p>Ура ў тысячах дэцыбелаў, ад якіх аж закладае вушы.</p>
<p>Вось і «вытвараем» на радыяцыйных плошчах радыяцыйнае «ўра!».</p>
<p>Вось і сеем радыяцыйнае насенне ў радыяцыйную зямлю. І заворваем радыяцыйнымі плугамі. І лашчым, і спялім радыяцыйнымі рукамі.</p>
<p>На хворай зямлі перавыконваем здарова-бязглуздыя планы, бо хіба можна на</p>
<p>бруднай зямлі выспеліць чысты колас?!</p>
<p>Хлеб наш надзённы, дай нам</p>
<p>днесь...</p>
<p>А бабуля Параска не верыць у забруджванне. І ўсё здзіўляецца: «Дык якое ж яно</p>
<p>бруднае, калі яно такое чыстае?»</p>
<p>Хіба чыстая вада можа быць бруднаю?</p>
<p>Хіба чыстая трава можа быць бруднаю?</p>
<p>Хіба цялятка, якое і ела і піло толькі ўсё</p>
<p>чысценькае, можа быць бруднае?</p>
<p>А яны, нячысцікі, не бяруць яго.</p>
<p>У калгасаў бяруць, у саўгасаў бяруць, у</p>
<p>комплексаў жывёлагадоўчых бяруць тысячамі, а ў яе не бяруць.</p>
<p>Бабка Параска думае, што ёй рабіць са</p>
<p>сваім чысценькім радыяцыйным цяляткам, а ўсе мы жнём і сеем, косім і веем,</p>
<p>спім і ядзім побач з мільёнамі нязвычных рэактараў, якія раптоўна пачалі</p>
<p>пульсаваць на Беларусі.</p>
<p>Бо звычайная птушка з зоны — гэта ўжо рэактар. Няма калючага дроту для крыл,</p>
<p>як няма агароджы для выпраменьвання: радыенукліды таксама, паганцы,</p>
<p>крылатыя.</p>
<p>А колькі такіх птушак разляцелася па ўсёй</p>
<p>Беларусі!</p>
<p>І звычайная сялянская печ — таксама рэактар: яна спажывае радыеактыўнае паліва — звычайныя дровы са звычайнага</p>
<p>лесу.</p>
<p>Хоць вучоныя і раяць перад тым, як спальваць радыеактыўныя дровы, мыць іх вадою,— беражы нас, Божа, і ад гэтакіх</p>
<p>дроў, і ад гэтакіх вучоных!</p>
<p>А колькі такіх печаў ціхамірна вараць і пякуць, смажаць і грэюць па ўсёй Беларусі!</p>
<p>Усё зараз можа быць рэактарам: і копка сена, далёкая ад зоны,— рэактар; і дрэва,</p>
<p>якое жыве тут спрадвеку і нікуды ад</p>
<p>гэтых мясцін не адыходзілася,— таксама</p>
<p>рэактар.</p>
<p>Карова — рэактар, сцежка — рэактар, і нават кучка памёту ад бабкіпарасчынага</p>
<p>цялятка — зноў жа небяспечны рэактар.</p>
<p>І чалавек абпраменены — рэактар.</p>
<p>Асабліва моцны гэты рэактар, калі чалавек</p>
<p>памёр ад прамянёвай хваробы.</p>
<p>Чалавек мёртвы, а рэактар жывы: на тысячу гадоў яго хопіць.</p>
<p>Колькі здаровых людзей ён можа зрабіць</p>
<p>хворымі, жывых — мёртвымі.</p>
<p>Таму жывыя і задумваюцца, як пахаваць</p>
<p>мёртвых — радыеактыўныя адыходы,</p>
<p>што нядаўна былі чалавекам: цынкавай</p>
<p>труны нябожчыкам ужо мала, ім трэба</p>
<p>браніраваная.</p>
<p>І магілкі такія трэба ўжо на картах пазначаць, як месца захавання радыеактыўных</p>
<p>адыходаў.</p>
<p>Жывая зямля прымае хворых на радыяцыю</p>
<p>людзей і сама становіцца мёртваю.</p>
<p>Хворая зямля забірае здаровых людзей, але</p>
<p>сама ад гэтага не здаравее.</p>
<p>Каму зажадалася забіць здаровую зямлю,</p>
<p>пасеяць на ёй мёртвае?!</p>
<p>Два браты і сястра з нетутэйшымі імёнамі — Катаклізм, Апакаліпсіс і Катастрофа — тройца, але не святая, а клятая,— нахабна шыбуюць па тутэйшай</p>
<p>зямлі і вучаць сваёй чорнай, д’ябальскай працы сваю нашчадніцу з такім</p>
<p>ужо, ці чуеце, тутэйшым імем — Бяда...</p>
<p>На картах радыяцыйнай абстаноўкі палова</p>
<p>Беларусі заштрыхавана, закрэслена.</p>
<p>А ўся — забруджана.</p>
<p>Мы ж доўгі час рабілі выгляд, што нічога не</p>
<p>здарылася.</p>
<p>Хатынь сабрала пад сваё неба чатыры сотні</p>
<p>знішчаных вайною вёсак.</p>
<p>А колькі мёртвых, хоць і ацалелых, вёсак забярэ без вайны, праглыне Чарнобыль?</p>
<p>2670 вёсак і 27 гарадоў знаходзіцца сёння</p>
<p>на забруджанай зямлі...</p>
<p>А ў іх жыве і на штосьці спадзяецца 2 мільёны чалавек, сярод якіх — столькі дзяцей!</p>
<p>Быў — кожны чацвёрты, зараз — кожны пяты.</p>
<p>Мы ўсюды і ва ўсім спяшаліся быць першымі: першымі жадалі прыбегчы ў камунізм, першымі выракліся роднай мовы...</p>
<p>А сёння мы першыя яшчэ і па радыяцыі.</p>
<p>Радуйцеся, нявернікі: на сто гектараў сельгасугоддзяў па нуклідах ніхто нас не можа перагнаць!</p>
<p>Чорна на душы, як на тых чорных плакатах, што чарнелі на мітынгу:</p>
<p>«А хто там ідзе, а хто там ідзе</p>
<p>У агромністай такой грамадзе?</p>
<p>— Беларусы.</p>
<p>А што яны нясуць на сваіх плячах?</p>
<p>— Радыяцыю»...</p>
<p>Ах, дзядзька Янка! Зажураны, засмучаны</p>
<p>дзядзька Янка! І вы, выходзіць, гаруеце разам з намі на чарнобыльскім мітынгу...</p>
<p>Кажуць, Чарнобыль — гэта дзесяць такіх</p>
<p>бомбаў, што скінута на Хірасіму.</p>
<p>Кажуць, сем з іх упала на Беларусь.</p>
<p>У Японіі ёсць ахвяры атамнай бамбардзіроўкі.</p>
<p>А ў Беларусі іх няма.</p>
<p>У Японіі ёсць хібакусі — людзі, якія былі</p>
<p>ці маглі быць у зоне атамнай бамбардзіроўкі.</p>
<p>А ў Беларусі — няма хібакусі.</p>
<p>У Японіі хібакусі жэняцца толькі паміж сабою — каб аберагчыся ад мутацый.</p>
<p>У Беларусі як хто хоча, так і жэніцца.</p>
<p>Мы не баімся мутацый, бо ўсе мы — хібакусі.</p>
<p>З’езд шуміць — народныя дэпутаты спаборнічаюць у красамоўстве.</p>
<p>А мы сеем на мёртвых землях мёртвым насеннем.</p>
<p>Чыноўнікі хваляцца аб перавыкананні планаў па галоснасці на сто гектараў усё</p>
<p>тых жа сельгасугоддзяў.</p>
<p>А мы здымаем мёртвыя ўраджаі.</p>
<p>І ўсё імкнёмся схаваць, засакрэціць — каб,</p>
<p>крый Бог, не дазнаўся хто пра гэта.</p>
<p>Медыкі павінны крычаць, бо яны ўсё ведаюць.</p>
<p>Медыкі маўчаць, быццам яны нічога не ведаюць.</p>
<p>Маўчаць прыдворна-атамныя акадэмікі —</p>
<p>усе, як пудзілы, у ордэнах, маўчаць</p>
<p>чыноўнікі — усе ў балбатні, маўчаць медыкі — усе ў бессаромнай ілжы.</p>
<p>Калі нехта гаворыць праўду пра нашу бяду, рассакрэчвае нашу дурноту,— мы</p>
<p>злуемся і лямантуем, што ён робіць</p>
<p>шкоду роднай уладзе.</p>
<p>А той, хто ўзарваў над Беларуссю, Украінай і Расіяй столькі атамных бомбаў,—</p>
<p>ніякай шкоды ніякай уладзе не зрабіў.</p>
<p>Аказваецца, не той небяспечны, хто шкодзіць.</p>
<p>А той, хто рассакрэчвае гэта.</p>
<p>Семдзесят гадоў жылі мы ў падмане, але і</p>
<p>тое, пра што гаворым сёння, падман</p>
<p>ёсць.</p>
<p>Стронцыева-цэзіевае воблака плыве на Маскву.</p>
<p>Усе на абарону горада — не падпусціць яго</p>
<p>да сталіцы!</p>
<p>І вось</p>
<p>вайны няма, а гарматы страляюць,</p>
<p>навальніцы няма, а грыміць,</p>
<p>хмара не дажджавая, а дождж ідзе...</p>
<p>І вось</p>
<p>стронцыева-цэзіевае воблака ўжо не ў небе, а на зямлі.</p>
<p>І яно ўжо не плыве, а ляжыць. Ці, як кажуць дасведчаныя, сядзіць</p>
<p>Яго «пасадзілі» на Магілёўшчыну зенітчыкі.</p>
<p>На Маскву нельга.</p>
<p>На Слаўгарад — можна.</p>
<p>Тры гады хавалі Магілёўшчыну ад людзей.</p>
<p>А на Магілёўшчыне радыяцыя большая, як</p>
<p>у самім Чарнобылі: аж да ста кюры</p>
<p>ўвабралі ў сябе лугі і нівы, хоць зямля, кажуць, можа трываць толькі пятнаццаць...</p>
<p>Там нельга жыць і апрацоўваць зямлю.</p>
<p>Там жывуць і апрацоўваюць зямлю.</p>
<p>Жыць нельга, а жывём.</p>
<p>Есці нельга, а ядзім.</p>
<p>Маўчаць нельга, а маўчым.</p>
<p>Горш таго — гаворым!</p>
<p>І што гаворым?</p>
<p>«Мы справімся сваімі сіламі».</p>
<p>«Нам не трэба ніякай дапамогі».</p>
<p>І што гавораць нам?</p>
<p>«Вы нахабнікі. Вы на Чарнобылі хочаце пагрэць рукі. Мы вам і так ужо многа далі».</p>
<p>Хіба можна многа даць народу, які гіне?!</p>
<p>Яму трэба даць толькі столькі, колькі трэба, каб не памёр!</p>
<p>Не мы ж самі ўчынілі на сваёй зямлі гэтую</p>
<p>бяду — нам падарылі яе ліхадзеі.</p>
<p>«Неба круглае, а зямля квадратная» — так</p>
<p>хочацца крыкнуць, успомніўшы, як часам</p>
<p>лаяліся ў старажытным Кітаі.</p>
<p>І пакінь нам даўгі нашы, гэтак</p>
<p>жа, і мы пакідаем даўжнікам</p>
<p>нашым.</p>
<p>Беларусаў не трэба вучыць спагадзе: яны самі ведаюць, што значыць спачуванне і міласэрнасць.</p>
<p>У раёнах, зруйнаваных землетрасеннем, мы</p>
<p>будуем беларускія пасёлкі.</p>
<p>А са сваіх раёнаў, што знебыліся ад радыяцыі, не можам перасяліць людзей — няма ні сіл, ні сродкаў.</p>
<p>Гомельшчына збірае грошы для чарнобыльцаў.</p>
<p>І разгублена глядзіць, як у сваіх вёсках імкліва набіраюць звышлімітныя бэры,</p>
<p>глытаюць нукліды нічым не абароненыя</p>
<p>ад злыбяды людзі.</p>
<p>Дзякуй табе, родны мой народ, за дабрыню,</p>
<p>за міласэрнасць і спачуванне дзякуй!</p>
<p>За высакароднасць дзякуй.</p>
<p>Дзякуй за спагаду да чужой бяды.</p>
<p>Але нехта мог бы і падказаць табе: «Памажы і сваім нівам і птушкам, рэкам і дрэвам, хатам і людзям».</p>
<p>Дзецям сваім памажы!!!</p>
<p>Бо спагада нараджае спагаду, дабрыня нараджае дабрыню, міласэрнасць нараджае</p>
<p>міласэрнасць.</p>
<p>І толькі зло заўсёды нараджала зло.</p>
<p>Чорная быль. Чарнобыль.</p>
<p>Чорны баль. Чарнобаль.</p>
<p>Чорная бель. Чарнобель.</p>
<p>Чорны боль. Чарноболь.</p>
<p>Белае малако — чорнае. І бруднае: яно забруджана невідочнымі радыенуклідамі.</p>
<p>Светлая вада — чорная. І брудная: яна забруджана ўсё тымі ж радыенуклідамі.</p>
<p>Цярпліва мы трываем здзекі твае, наш «дабрадзею» — самы мірны ў свеце атам.</p>
<p>Гэта ж ад цябе —</p>
<p>параненыя без вайны,</p>
<p>забітыя ў мірны час.</p>
<p>Гэта ж ад цябе —</p>
<p>смерці не відно, а радыенуклідныя сабакі выюць.</p>
<p>Ніхто, кажуць, ад радыяцыі не памірае,</p>
<p>а сабакі выюць.</p>
<p>Людзі паміраюць ад сэрца, ад почак, ад лёгкіх, ад жывата, урэшце, паміраюць, а</p>
<p>ім кажуць, што радыяцыя тут ні пры</p>
<p>чым.</p>
<p>На цэлы народ паставіў ты крыж, зненавідны наш «мірны» атам...</p>
<p>І ўжо часам, калі мы распранаемся дзе ў далёкіх гасцях, нам пад ногі — о Божа!</p>
<p>— сцелюць газету — каб не растрасалі</p>
<p>па хаце, як вошай, свае нукліды.</p>
<p>І ўжо ад дзетак нашых у піянерскіх лагерах шарахаюцца, як ад пракажоных —</p>
<p>каб не набрацца, вітаючыся, як каросты, незнаёмай да гэтага заразы.</p>
<p>Нават анекдоты пацяшаюцца ўжо з нас:</p>
<p>«Харошы быў народ — беларусы»...</p>
<p>Хто ж аплача цябе, о мой ты спрадвечны і,</p>
<p>хочацца верыць, нязводны народзе?!</p>
<p>Чарнобыль...</p>
<p>Одзіум,— як казалі старажытныя рымляне,— прадмет нянавісці і нараканняў.</p>
<p>Мільёны людзей прайшлі праз гэты одзіум.</p>
<p>Дзе сёння тыя салдаты, якія голымі рукамі</p>
<p>збіралі ў пагнутыя вёдры радыеактыўны</p>
<p>графіт?</p>
<p>Дзе тыя дэзактыватары, якія голымі рукамі</p>
<p>здзіралі з дахаў радыеактыўную бляху?</p>
<p>Дзе тыя героі, якія ў самае пекла, у самы</p>
<p>радыеактыўны шал спяшаліся як найвышэй і найхутчэй узнесці і развінуць</p>
<p>высока-высока над звар’яцелым рэактарам чырвоны сцяг?</p>
<p>Разумныя людзі звычайна ратуюць сцягі.</p>
<p>А мы наадварот нясём іх пад тысячы кюры — на верную смерць і загубу.</p>
<p>Для дрэў ёсць смяртэльная доза радыяцыі —</p>
<p>колькі іх папамерла і ў зоне, і па-за зонаю.</p>
<p>А хіба, думаеце, для сцягоў няма такіх доз?</p>
<p>А для людзей?</p>
<p>Як адчуваюць сябе тыя сяляне, якія ўсе гэтыя гады аруць радыеактыўную зямлю</p>
<p>ў кучаравых воблаках пылу?</p>
<p>Яны раптоўна паміраюць, а мы абзываем іх</p>
<p>радыефобамі.</p>
<p>І на хворай зямлі настойліва перавыконваем</p>
<p>хворыя планы.</p>
<p>Як гэта страшна: зона, рэжым, калючы</p>
<p>дрот — вайна без вайны.</p>
<p>Як нялёгка бывае чалавеку вырашыць:</p>
<p>Пакінеш, застаўшыся ў зоне, партыйны білет — жыццё аддасі.</p>
<p>Пакінеш, выехаўшы з зоны, жыццё — партыйны білет аддасі.</p>
<p>Якія дробязныя ваганні!</p>
<p>На вайне прасцей: чалавек ведае, што сваю</p>
<p>зямлю абараняе, Радзіму засланяе сабою.</p>
<p>А тут што ён засланяе, што абараняе?</p>
<p>Дурноту абыякавых людзей абараняе!</p>
<p>А навошта? Яны і самі выкруцяцца. Як выкручваліся дагэтуль.</p>
<p>Павысіўся радыеактыўны фон у вадзе ў сто</p>
<p>разоў, яны ў сто разоў нормы павялічваюць.</p>
<p>І ўсё ўжо як мае быць: жывіце, людзі, і радуйцеся — радыеактыўны фон адпавядае норме.</p>
<p>Аж шалее на зямлі радыяцыя, аж захлынаюцца ад бэраў і кюры прылады, а яны</p>
<p>загадваюць: не падносьце да самай зямлі дазіметры, мерайце як мага вышэй.</p>
<p>І ўсё зноў жа ў парадку: норма!</p>
<p>Але ж ногі не дазіметры: яны абавязкова</p>
<p>павінны ступаць на зямлю...</p>
<p>«Ці чуеце,— даверліва шэпчуць нам нячысцікі,— а радыяцыя ж карысная».</p>
<p>«Ці чуеце,— пераконваюць нас няшчырнікі,— ваша радыяцыя — гэта тыя ж самыя радонавыя ванны: яна лекавая».</p>
<p>І не ўводзь нас, Божа, у спакусу.</p>
<p>Не заўважаюць прайдзісветы разгубленасці</p>
<p>народа, не чуюць яго роспачы.</p>
<p>Яны не бачаць— а каб і бачылі, дык што ім</p>
<p>да таго! — як нараўлянскія ці брагінскія</p>
<p>маці кормяць сваіх дзяцей.</p>
<p>Даюць дзеткам хлеб, а самі дрыжаць ад страху, даюць малачко, а ў саміх слёзы на</p>
<p>вачах, даюць яблык, а ў саміх аж да</p>
<p>спазмаў сціскаецца сэрца: колькі ж бэраў</p>
<p>ці кюры з’есць малое з тым хлебам,</p>
<p>малачком ці яблычкам?!</p>
<p>Яны даюць, а хочацца адабраць.</p>
<p>Яны ўгаворваюць есці, а хочацца закрычаць: «Не еш!»</p>
<p>Даюць ежу, а разумеюць, што даюць атруту.</p>
<p>Лясы ў нас заложнікі, хаты — заложнікі,</p>
<p>вуліцы — заложнікі, крыніцы — заложнікі...</p>
<p>І дзеці — таксама заложнікі.</p>
<p>Хто ж і калі вызваліць іх?!</p>
<p>За што ж ты пакараная гэтак, родная зямля?!</p>
<p>«Трэба разбіць люстэрка Чарнобыля»,— раяць нам.</p>
<p>«Хопіць у яго глядзецца»,— загадваюць нам.</p>
<p>У Фінляндыі — перапалох, у Швецыі — перапуд, у Францыі — паніка...</p>
<p>А ў нас — ціша і спакой.</p>
<p>У нас толькі і хапае розуму, каб упарта, як</p>
<p>нябожчыкаў, мыць са шлангаў асуджаныя</p>
<p>на смерць хаты.</p>
<p>«Упусціце ў душы радасць і прыгажосць»,—</p>
<p>нашэптваюць нам прайдзісветы.</p>
<p>А як яе ўпусціць, тую радасць, калі нашыя</p>
<p>сэрцы і душы перапоўнены болем — няма ў іх месца на весялосць.</p>
<p>Кажуць, толькі трыццаць пяць бэр можа</p>
<p>прыняць у сябе чалавек за семдзесят гадоў жыцця.</p>
<p>Нашы дзеці з забруджаных мясцін набяруць</p>
<p>гэтыя бэры да трыццаці год...</p>
<p>Радыяцыя перш за ўсё б’е па дзецях.</p>
<p>Толькі сорак кюры — гранічна дапушчальная</p>
<p>норма забруджвання зямлі.</p>
<p>А на лузе — усе дзвесце кюры — смяртэльная</p>
<p>доза для жыцця зямлі...</p>
<p>Ціхамірна пасуцца каровы, скубуць сабе</p>
<p>траву, а разам з ёю і мірны наш атам.</p>
<p>Траву бачаць, расу на ёй бачаць, а кюры —</p>
<p>не бачаць.</p>
<p>Разлучыў мірны атам дзяцей са спрадвечнымі сябрамі — ім не дазваляюць сустракацца з лугам, лесам, рэчкаю.</p>
<p>Але што ж гэта за дзяцінства без лугу, без</p>
<p>лесу, без рэчкі?</p>
<p>І дзеці ідуць у партызаны: таемна бягуць</p>
<p>пасля школы на рэчку і купаюцца там,</p>
<p>уцякаюць, каб ніхто не бачыў, у лес і</p>
<p>ласуюцца такімі жаданымі і такімі забароненымі зараз ягадамі.</p>
<p>Мы гулялі ў вайну, а яны гуляюць у радыяцыю.</p>
<p>Дзеці вайны і дзеці радыяцыі.</p>
<p>Але, радыяцыя — гэта ж таксама вайна:</p>
<p>успомніце іх, нашых дзетак, разгубленых, напалоханых, з клуначкамі ў руках, на чужых незнаёмых вакзалах...</p>
<p>Таму яны, як і мы, гуляюць і ў эвакуацыю.</p>
<p>Мы радаваліся хмаркам, а ім трэба іх баяцца.</p>
<p>Нам было радасна бегаць па траве, а ім трэба</p>
<p>баяцца яе.</p>
<p>Мы елі яблыкі, а ім іх нельга браць у рукі —</p>
<p>яблык, хоць і не міна, а забівае.</p>
<p>Бо такі яблык — хвароба і смерць навырост.</p>
<p>Абаронім дзяцей ад яблыкаў!</p>
<p>А ад ягад? Ад вады, зямлі і паветра?</p>
<p>Адзін высокі раённы чыноўнік, ратуючы</p>
<p>сваіх дзяцей, вывез іх з небяспечнай</p>
<p>зоны. Яго прымусілі вярнуць іх назад.</p>
<p>Ірады! Трэба было ўсяго толькі прысіліць</p>
<p>яго вывезці, як сваіх, і ўсіх астатніх дзяцей раёна ў няшкоднае месца...</p>
<p>Чалавеку радыяцыя не даспадобы, а прыродзе яна, здаецца, спадабалася.</p>
<p>Зірніце, як, ачмурэўшы ад яе ласкі, буяюць</p>
<p>травы, бучнеюць дрэвы, якія вялікія і</p>
<p>крамяныя растуць плады.</p>
<p>Але не радуйся гэтаму, душа,— у такім буянні, здаецца, пачатак канца: яно таксама смерць навырост.</p>
<p>Ці можа мінулае забіваць будучыню?</p>
<p>Вось, к прыкладу, клетка — надзейная схова</p>
<p>для будучыні.</p>
<p>Заўсёды яна ведала, да якой мяжы ёй дзяліцца, каб ліст быў лістом — у дрэва, а</p>
<p>рука рукою — у чалавека.</p>
<p>Радыяцыя ўсё пераблытала, зняла абмежавальнікі, і таму клетка, як ашалелая, усё</p>
<p>дзеліцца і дзеліцца, не рупячыся пра тое,</p>
<p>што яна народзіць.</p>
<p>Мінулае забівае будучыню, нараджаючы калек у жывой і нежывой прыродзе.</p>
<p>Мутацыя...</p>
<p>Яна спараджае гігантызм у дрэў і жывёл.</p>
<p>Травіна расце нібы дрэва.</p>
<p>Лятаюць вялізныя, як вароны, камары, а вароны — быццам цяляты.</p>
<p>Жабы і то што тыя львы — такія вялізныя.</p>
<p>То няма зусім ног, то іх не хапае, то яны</p>
<p>лішнія.</p>
<p>Жарабятка з адных толькі ног — цягнічок, ды</p>
<p>і годзе. А правільней — сараканожка.</p>
<p>То няма зусім вачэй, то іх — не злічыць.</p>
<p>З адных толькі вачэй сабрана галава ў цялятка.</p>
<p>Мутацыя — дзіця радыяцыі.</p>
<p>І хоць усё гэта — нібы з нейкіх кашмарных</p>
<p>сноў, не трэба ўсміхацца і махаць рукамі: во, маўляў, выдумляе!</p>
<p>А яны ўсё гэта хочуць схаваць.</p>
<p>І баяцца слоў. Але яшчэ болей баяцца, ці</p>
<p>чуеце, маўчання.</p>
<p>І ўратуй нас ад нячысціка...</p>
<p>Гадзіна смутку і маўчання — гадзіна жалобы</p>
<p>ў дзень нараджэння бяды.</p>
<p>Чорныя свечкі паміж чорных цюльпанаў.</p>
<p>Чорныя сцягі і чорныя харугві.</p>
<p>Чорны вечар і чорнае маўчанне.</p>
<p>І ніякіх прамоў.</p>
<p>Дзесяць тысяч стаяць моўчкі.</p>
<p>Маўчаць, як крычаць.</p>
<p>А маўчанне больш палохае вінаватых, чым</p>
<p>самы моцны крык.</p>
<p>Бо само маўчанне і ёсць крык.</p>
<p>Ці не таму непадалёку цэлы вечар надрываўся аркестр — хацеў перакрычаць</p>
<p>маўчанне.</p>
<p>Спалохана гарлапаніў бадзёрыя мелодыі —</p>
<p>мусіць, каб супакоіць самога сябе.</p>
<p>Наіўныя! Хіба і. праўда нехта верыць, што</p>
<p>можна перакрычаць маўчанне?</p>
<p>А пад бадзёрыя крыкі аркестраў Беларусь —</p>
<p>цудоўная, як сцвярджаюць некаторыя,</p>
<p>рэспубліка — змагаецца за выжыванне.</p>
<p>За жыццё змагаецца.</p>
<p>А «аркестранты» змагаюцца за сваё.</p>
<p>Калі ёсць дзе лапінка чыстай, не забруджанай радыенуклідамі зямлі, трэба яе забрудзіць.</p>
<p>І радыеактыўных цялятак мы выпраўляем на</p>
<p>чыстыя лугі.</p>
<p>І чыстыя лугі становяцца бруднымі,— бо</p>
<p>кожная кучка памёту — як маленькі разбураны рэактар.</p>
<p>З Віцебшчыны, якая, здаецца, трошкі чысцейшая, бульбу мы вязём у Маскву — і</p>
<p>радасна-радасныя, і шчаслівыя-шчаслівыя, што яе ў нас бяруць</p>
<p>А на Віцебшчыну вязём з Гомельшчыны і</p>
<p>Магілёўшчыны — тую, што выгадавалі</p>
<p>на зямлі, «непрыгоднай для сельгасдзейнасці».</p>
<p>Разумны чалавек заўсёды ратуе свой народ,</p>
<p>а дурны яго забівае.</p>
<p>Калі ёсць у нас хоць адзін хібакусі, трэба</p>
<p>каб у Беларусі былі ўсе хібакусі.</p>
<p>І мы робім усё, каб так яно і было.</p>
<p>Памагаем растоптваць па ўсёй рэспубліцы</p>
<p>радыяцыю.</p>
<p>Ботамі і чаравікамі, лапцямі і красоўкамі,</p>
<p>гумовікамі і адзідасаўкамі, сандалетамі,</p>
<p>а то і босымі нагамі растоптваем.</p>
<p>На калёсах і на санях, на лодках і легкавушках, самазвалах і веласіпедах развозім.</p>
<p>Спатрэбілася нам раптам муфта.</p>
<p>У нас няма, а ў зоне — ёсць: там жа на</p>
<p>калгасных дварах уся тэхніка як пакінута, так і стаіць.</p>
<p>Бярэм пропуск, едзем у зону, здымаем муфту, ускідваем яе на машыну.</p>
<p>А заадно яшчэ і тэлевізар сабе прыхопім.</p>
<p>Вязём з-за дроту два новыя рэактары —</p>
<p>адзін затым у нас на полі працуе, а другі — у хаце дзейнічае.</p>
<p>І на чыстае поле мы не хочам ехаць араць, а</p>
<p>просімся на бруднае — там болей плацяць.</p>
<p>Грошы, грошы... Трунавыя грошы.</p>
<p>Тупнеш пасля такога ворыва нагою — і, як</p>
<p>калісьці пыл, ва ўсе бакі радыяцыя.</p>
<p>Выдыхнеш на ўсе грудзі — і ва ўсе бакі радыяцыя.</p>
<p>Але ўсё роўна вяртаюцца ў родныя, асірацелыя хаты за калючым дротам самасёлы.</p>
<p>Пакідаюць новыя хаты і вяртаюцца ў старыя.</p>
<p>Спаць не могуць у новых. Быццам ходзіць</p>
<p>нехта пад вокнамі і ўсё, як смерць, кліча</p>
<p>іх — жаласна і настойліва: «Ганна!</p>
<p>Ганна!», «Пятрок! Пятрок!».</p>
<p>Хто ж ходзіць пад вокнамі і хто кліча іх?</p>
<p>Сум? Журба? Туга?</p>
<p>Туга ж — не радыяцыя: ад яе не ўцячэш.</p>
<p>А можа, і праўда старыя хаты, якія так ссумаваліся па гаспадарах, клічуць іх?</p>
<p>І рвуцца на іх кліч людзі — за калючы дрот</p>
<p>ірвуцца.</p>
<p>З волі ў няволю рвуцца.</p>
<p>Бо там іх хаты, а дзе хаты — там і лёс.</p>
<p>Бо стаміліся людзі, збалеліся душы:</p>
<p>«Нам нічога ўжо не трэба. Мы ўжо нічога не</p>
<p>баімося. Дайце нам толькі памерці</p>
<p>ўдома».</p>
<p>Жывуць і чакаюць. П’юць радыеактыўную</p>
<p>ваду, ядуць радыеактыўныя грыбы і чакаюць.</p>
<p>Жыцця ці смерці чакаюць?</p>
<p>Памажы ім, Божа!</p>
<p>Калі ёсць царства, сіла і воля</p>
<p>Твая...</p>
<p>Іграюць на маёй зямлі бравурныя аркестры.</p>
<p>І крычаць прамоўцы, каб перакрычаць маўчанне.</p>
<p>Але бабка Параска не чуе гэтага — яна не</p>
<p>слухае радыё, бо глухая.</p>
<p>У газетах атамнікі бессаромна сцвярджаюць,</p>
<p>якая выдатная на Беларусі радыяцыйная абстаноўка.</p>
<p>Але бабка Параска не ведае гэтага — яна не</p>
<p>чытае газет, бо сляпая.</p>
<p>Яна думае, як ёй зрабіць чысцейшым і так</p>
<p>ужо чыстае цялятка.</p>
<p>Калі ёсць бяда, трэба, каб была і надзея.</p>
<p>У бабкі Параскі ёсць надзея.</p>
<p>Дачка прывезла з горада моднага мыцельніку — індыйскага, ці што, парашку.</p>
<p>«А давай-тку я ім памыю цялятка»,— прыдумвае старая.</p>
<p>Тое цялятка, якое нарадзілася ад чыстай-чыстай кароўкі Святохі.</p>
<p>Тое цялятка, якое падбрыквала на чыстай-чыстай траўцы.</p>
<p>Тое цялятка, якое піло чыстую-чыстую вадзіцу.</p>
<p>І бабуля закасвае рукавы і доўга шаруе</p>
<p>дэфіцытным парашком такую цёпленькую</p>
<p>ад чыстага сонца поўсць цялятка.</p>
<p>Пыску яму шаруе, спінку яму шаруе, ножкі</p>
<p>яму шаруе, хвосцік яму шаруе...</p>
<p>Хоча змыць усе бэры і кюры, усе нукліды.</p>
<p>Хоча адмыць ад яго цэзій і стронцый, радыеактыўны ёд і плутоній.</p>
<p>У згубленай між лясоў беларускай вёсачцы</p>
<p>індыйскім парашком мые бабка Параска</p>
<p>атамны рэактар — звычайнае беларускае, з белаю зорачкаю на лобе, цялятка.</p>
<p>А колькі такіх рэактараў бегае і лятае, ходзіць і поўзае, цячэ і ездзіць па роднай</p>
<p>нашай Беларусі!</p>
<p>Нахабна спраўляюць свой жуд, раскашуюцца</p>
<p>на тутэйшай зямлі два браты і сястра з нетутэйшымі імёнамі — Катаклізм,</p>
<p>Апакаліпсіс і Катастрофа — а за імі аж</p>
<p>скуголіць ад задавальнення іхняя мутнавокая спадкаемка з быццам бы тутэйшым імем — Бяда...</p>
<p>Чорная быль: Чарнобыль.</p>
<p>Чорны баль: Чарнобаль.</p>
<p>Чорная бель: Чарнобель.</p>
<p>Чорны боль: Чарноболь.</p>
<p>Зазямліўся на далоні парашуцік дзьмухаўца — нібы задумаў прарасці на далоні.</p>
<p>Зямлі яму, бачыце, мала.</p>
<p>Не, зямлі многа, але не верыць парашуцік</p>
<p>зямлі.</p>
<p>А колькі іх, саміх хворых, прыпала за гэтыя</p>
<p>гады да збалелых грудзей карміцелькі.</p>
<p>Ці ўспомняць яны, калі прарастуць, дакуль</p>
<p>дзяліцца клетцы, каб не раджаць мутацыйных гігантаў?</p>
<p>І ўсё ж, падай, семя, на маю зняможаную</p>
<p>зямлю!</p>
<p>І прарастай.</p>
<p>І спялі такую патрэбную нам зараз надзею.</p>
<p>Бо калі ёсць бяда, трэба, каб была і надзея.</p>
<p>Хай сабе да яе яшчэ так далёка.</p>
<p>Аж дваццаць чатыры тысячы год — такі перыяд паўраспаду радыеактыўнага плутонія.</p>
<p>Людзі жывуць коратка, а радыенукліды доўга.</p>
<p>Але ж мы цярплівыя.</p>
<p>Будзем чакаць!</p>
<p>З веку ў век.</p>
<p>Амін.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>