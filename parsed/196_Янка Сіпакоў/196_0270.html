<div class="container">
<div class="book-utils">
<div id="qrcode"></div>
<a href="/Janka_Sipakou/Zyccio.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Жыццё -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Жыццё</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ціша над лугам такая,</p>
<p>Як птушка ў гняздзечку жыве.</p>
<p>Сонечны промень шукае</p>
<p>Штосьці ў зялёнай траве.</p>
<p> </p>
<p>Краскі, бы гронкі салюта,</p>
<p>Святочна ўзлятаюць з зямлі.</p>
<p>Пахне і мята, і рута,</p>
<p>Гудуць клапатліва чмялі.</p>
<p> </p>
<p>Вецер ласкавым павевам</p>
<p>Перабірае лісты.</p>
<p>Чутна, як дыхаюць дрэвы</p>
<p>І размаўляюць кусты.</p>
<p> </p>
<p>Птушкі смяюцца і дзеці —</p>
<p>А смех іх шчаслівы такі!</p>
<p>Над імі — чысцейшы на свеце</p>
<p>Незамутнёны блакіт.</p>
<p> </p>
<p>На лузе, нібыта на свяце,</p>
<p>Стаю ў неспатольнай любві...</p>
<p>Як боязна ўсё гэта страціць,</p>
<p>Як страшна ўсё гэта згубіць.</p>
<p> </p>
<p>І быццам дзіця, гэтаксама</p>
<p>Ў здзіўленні гляджу на траву:</p>
<p>— Як рады, як рады я, мама,</p>
<p>Што проста на свеце жыву!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>