<div class="container">
<div class="book-utils">
<div id="qrcode"></div>
<a href="/Janka_Sipakou/Hetulki_slavy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Гэтулькі славы!.." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Гэтулькі славы!.."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гэтулькі славы!</p>
<p>Я не бачыў, можа, адвеку,</p>
<p>Каб гэтулькі славы, ды ўсё аднаму чалавеку.</p>
<p>Вадаспад тае славы</p>
<p>падае,</p>
<p>падае градам,</p>
<p>А ён увагнуўся і скурчыўся —</p>
<p>маленькі пад тым вадаспадам.</p>
<p>Хвалі наўкол —</p>
<p>вяршынь не дастаць рукою,</p>
<p>Такія віры —</p>
<p>засмокчуць ураз з галавою.</p>
<p>Нябачна нідзе берагоў —</p>
<p>адно толькі пеннае мора.</p>
<p>Паводка такое славы</p>
<p>ў берагі ўваходзіць не скора.</p>
<p>Плёскаюць хвалі высокія</p>
<p>ў гэтай вадзе каламутнай,</p>
<p>Быццам апладысменты.</p>
<p>А болей нічога не чутна.</p>
<p>І мне неяк робіцца страшна,</p>
<p>бо мне напраўду здаецца,</p>
<p>Што вадаспад гэты можа</p>
<p>галоўнае выплюхнуць —</p>
<p>сэрца...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>