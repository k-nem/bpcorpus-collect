<div class="container">
<div class="book-utils">
<div id="qrcode"></div>
<a href="/Janka_Sipakou/Chvilina_sustrecy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Хвіліна сустрэчы -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Хвіліна сустрэчы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Жанчына дзяліла сонца —</p>
<p>Пароўну кожнаму коласу;</p>
<p>Яна стаяла сівая</p>
<p>У сваім у бабіным леце...</p>
<p>Я падышоў...</p>
<p>— Дзень добры!—</p>
<p>Яна мне ласкава сказала.</p>
<p> </p>
<p><i>Яе рукі</i></p>
<p> </p>
<p>Яны — нібыта мужчынскія:</p>
<p>Гэтак умеюць ціснуць,</p>
<p>Але ўмеюць і лашчыць,</p>
<p>Агрубелыя гэтыя рукі,</p>
<p>Высліжаныя аб цапільны,</p>
<p>Аб касільны ды тапарышчы,</p>
<p>Што ў іх, як у тое люстэрка,</p>
<p>Можна усім глядзецца!</p>
<p> </p>
<p><i>Яе вочы</i></p>
<p> </p>
<p>Гэтулькі, гэтулькі промняў</p>
<p>Плёскае ў іхнім блакіце.</p>
<p>Іх многа. Іх, можа, столькі,</p>
<p>Колькі ўсходаў і захадаў</p>
<p>Вочы страчалі ў полі...</p>
<p>Яны многае ведаюць,</p>
<p>Яны многае бачылі,</p>
<p>Гэтыя сведкі блакітныя,</p>
<p>Якія запамінаюць гісторыю</p>
<p>Зямлі, чалавека.</p>
<p> </p>
<p><i>Яе валасы</i></p>
<p> </p>
<p>З-пад паркалёвай хусткі</p>
<p>Выбіваюцца белыя промні —</p>
<p>Іх сонца бяліла з палотнамі,</p>
<p>Яно працавала над гэтым</p>
<p>Сотню чэрвеняў, ліпеняў, жніўняў —</p>
<p>Аж пакуль назаўжды не змяшаліся</p>
<p>Промні сонца з белымі промнямі...</p>
<p> </p>
<p><i>Уся постаць</i></p>
<p> </p>
<p>Свеціцца... Ласку праменіць...</p>
<p>Дык гэта ж сапраўднае сонца,</p>
<p>Што сабрала гэтулькі промняў</p>
<p>На руках,</p>
<p>у вачах,</p>
<p>пад хусткай!</p>
<p>— Ну, дзень добры, сівое сонца —</p>
<p>Бабка Алеся!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>