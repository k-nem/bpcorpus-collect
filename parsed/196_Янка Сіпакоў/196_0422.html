<div class="container">
<div class="book-utils">
<div id="qrcode"></div>
<a href="/Janka_Sipakou/Turauskaja_elehija.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Тураўская элегія -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Тураўская элегія</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Сёння вясна красуецца, ажыўляючы зімовую прыроду. Буйныя ветры, ціха павяваючы, песцяць і гадуюць плады. І зямля, жывячы насенне, родзіць зялёную траву...</p>
</div>
<div class="CLEAR"></div>
<p> </p>
<p class="sign">З малення Кірылы Тураўскага</p>
<p>Прыгінае і самых высокіх</p>
<p>Да зямлі вечны цяжар гадоў.</p>
<p>І цішэюць,</p>
<p>цішэюць крокі</p>
<p>І людзей і старых гарадоў.</p>
<p> </p>
<p>Як прысеў ты, драўляны горад!</p>
<p>З крэктам з замкавай споўз гары.</p>
<p>І стагоддзі з табой не гавораць,</p>
<p>Як калісьці маглі гаварыць.</p>
<p> </p>
<p>І за сценамі замка не радзяць,</p>
<p>Як прыняць з Егіпта гасцей.</p>
<p>А на колішнім княскім пасадзе</p>
<p>Бульба расце.</p>
<p> </p>
<p>Покуль сала княгіня смажыць</p>
<p>(Пах яго заваёўвае дзень),</p>
<p>З камунальных харомаў княжыч</p>
<p>Па каня з аброццю ідзе.</p>
<p> </p>
<p>Бы праз сон,</p>
<p>праз гады сваю веліч</p>
<p>Слухае горад стары,</p>
<p>Як над ім,</p>
<p>над стольным,</p>
<p>звінелі,</p>
<p>Нібы песня, званы ўгары.</p>
<p> </p>
<p>А таму,</p>
<p>калі сонца прагляне</p>
<p>І ўдзяўбнецца промнямі ў снег,</p>
<p>Як продкі, спавядаюцца тураўляне</p>
<p>Вясне.</p>
<p> </p>
<p>Хоць і вёснаў мінула багата,</p>
<p>Толькі ў Тураве,</p>
<p>як і тады,</p>
<p>Зямля атуляе і корміць зярняты,</p>
<p>Каб радзіць,</p>
<p>як даўней,</p>
<p>плады.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>