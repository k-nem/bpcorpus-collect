<div class="container">
<div class="book-utils">
<div id="qrcode"></div>
<a href="/Janka_Sipakou/Siniahoryja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сінягорыя -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Сінягорыя</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ёсць летуценні сінія —</p>
<p>Сіней ад аснежаных ранкаў,</p>
<p>Краіна ёсць — Сінягорыя,</p>
<p>Прывезеная на санках.</p>
<p> </p>
<p>Над ёй галаруч завіхаюцца</p>
<p>Па вушы мокрыя дойліды,</p>
<p>Рукі ў кішэнях грэюць,</p>
<p>Калі пальцы ад снегу зойдуцца...</p>
<p> </p>
<p>Мараць у снежных сценах,</p>
<p>Мараць у белых палацах,</p>
<p>Якія жывуць толькі ў казках,</p>
<p>Сівым архітэктарам сняцца.</p>
<p> </p>
<p>Калі спаць прымушаюць дойлідаў —</p>
<p>У парках, нібы ў музеях,</p>
<p>Сумаваць без іх застаюцца</p>
<p>Напаўразбураныя калізеі.</p>
<p> </p>
<p>Імі ўсю ноч любуюцца</p>
<p>Паклонніцы і паклоннікі —</p>
<p>Іх снежныя бабы вартуюць,</p>
<p>Як белага дойлідства помнікі.</p>
<p> </p>
<p>Як летуценні светлыя —</p>
<p>Святлей ад аснежаных ранкаў —</p>
<p>Берагуць яе,</p>
<p>Сінягорыю,</p>
<p>Прывезеную на санках.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>