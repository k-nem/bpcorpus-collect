<div class="container">
<div class="book-utils">
<div id="qrcode"></div>
<a href="/Janka_Sipakou/Padarozza_vakol_ciabie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Падарожжа вакол цябе -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Падарожжа вакол цябе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дзень добры, невядомая краіна!</p>
<p>Яшчэ ў вачах тваіх начуе ноч,</p>
<p>І толькі недзе там,</p>
<p>за небасхіламі,</p>
<p>Праменні ўсё спрачаюцца з зарніцамі —</p>
<p>Будзіць цябе ці не...</p>
<p>Ты ж спіш,</p>
<p>І ўсмешка, быццам кропелька на яблыку,</p>
<p>Дрыжыць,</p>
<p>качаецца на вуснах разамлелых —</p>
<p>Не дай Бог адарвецца, упадзе</p>
<p>І шпокнецца аб коўдру...</p>
<p>Гэты выбух</p>
<p>Цябе разбудзіць...</p>
<p>А цяпер ты мякка</p>
<p>Пад сны падклала цёплыя далоні</p>
<p>І слухаеш, як ціхенька ў падушцы</p>
<p>Дурэюць, нібы тыя кацяняты,</p>
<p>Запозненыя, ранішнія сны.</p>
<p>А бровы — матылі твае пужлівыя —</p>
<p>Прачнуліся і ўжо трапечуць крыльцамі —</p>
<p>На першым промні рады паіграць.</p>
<p>А хвалі валасоў —</p>
<p>схвалёванае мора —</p>
<p>Струменяцца па далікатнай шыі,</p>
<p>Як вадаспады,</p>
<p>коцяцца на плечы,</p>
<p>Ласкава затапляюць нават грудзі,</p>
<p>Пакінуўшы два ціхіх астраўкі.</p>
<p>Ды і сама ты ў акіяне белым,</p>
<p>У акіяне светлым, нібы востраў</p>
<p>Жадомай, пракавечнай прыгажосці,</p>
<p>Якую гэтак доўга я шукаў...</p>
<p>Вітанне,</p>
<p>мной адкрытая краіна!</p>
<p>Я, стомлены самотай падарожнік,</p>
<p>Тут затрымаюся урэшце назаўсёды,</p>
<p>Каб бачыць, як штораніцы праменні</p>
<p>Спрачаюцца,</p>
<p>будзіць цябе ці не?..</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>