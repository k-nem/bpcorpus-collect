<div class="container">
<div class="book-utils">
<div id="qrcode"></div>
<a href="/Janka_Sipakou/Praliu_snou.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Праліў сноў -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Праліў сноў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як калісьці ў дзяцінстве,</p>
<p>зноў</p>
<p>Я плыву па праліве сноў...</p>
<p>А за мной па абодва бакі</p>
<p>Узыходзяць мацерыкі.</p>
<p>І, прарэзаўшыся праз гады,</p>
<p>Атрасаюцца гарады</p>
<p>І спыніцца просяць мяне —</p>
<p>Пакланіцца сваёй даўніне.</p>
<p>Я ж мінаю іх маякі</p>
<p>І плыву глыбей у вякі.</p>
<p>Я прыбіўся да гону рыб</p>
<p>І крычу, як дэльфін,— аж ахрып;</p>
<p>Так прашу — зразумейце мяне,</p>
<p>Птушкі, стоеныя ў траве,</p>
<p>І фантаны марскія — кіты,</p>
<p>І ты,</p>
<p>мой далёкі, далёкі дзед!</p>
<p>Да цябе твой нашчадак ідзе</p>
<p>Праз бухенвальды вайны,</p>
<p>Праз інквізіцый агні,</p>
<p>Праз бронзавы век</p>
<p>За каменны век</p>
<p>Ідзе чалавек.</p>
<p>Мінаючы патры- і матрыярхаты,</p>
<p>Нарэшце знаходжу я свой пачатак —</p>
<p>Ты на чацвярэньках ідзеш, як мядзведзь,</p>
<p>На свайго прапраўнука паглядзець.</p>
<p>Прывітанне! Здалёк я прыйшоў —</p>
<p>Аж з тваіх неакрэсленых сноў!..</p>
<p>Пасля доўгіх і цяжкіх мук</p>
<p>Навучыўся хадзіць ты на двух</p>
<p>І на ловы цяжкія пабег</p>
<p>Аж за каменны век,</p>
<p>Прама ў атамны век...</p>
<p>Я ж сяджу і дрыжу за агонь —</p>
<p>Ты глядзець даручыў мне яго...</p>
<p>А як вернешся зноў,</p>
<p>я дамоў</p>
<p>Паплыву па праліве сноў...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>