<div class="container">
<div class="book-utils">
<div id="qrcode"></div>
<a href="/Janka_Sipakou/Blakitnaja_hieahrafija.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Блакітная геаграфія -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Блакітная геаграфія</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Такія знаёмыя</p>
<p>Чыстыя воблакі —</p>
<p>Дзяцінству майму, маім верасням помнікі.</p>
<p>Дзяцінства...</p>
<p>Старэйшых званкі ў школу клікалі,</p>
<p>А я вывучаў тады кнігу блакітную.</p>
<p>Яблыкі рвеш,</p>
<p>А зірнеш толькі ўгору ты —</p>
<p>Неба ўбачыш кнігай разгорнутай;</p>
<p>Едзеш на конях —</p>
<p>Аблокі гартаюцца.</p>
<p>Чытаеш:</p>
<p>Вунь моры,</p>
<p>Вунь горы ўзнімаюцца...</p>
<p>Дзяцінства...</p>
<p>І зноў я застыў і не дыхаю</p>
<p>Перад вялікай блакітнаю кнігаю.</p>
<p>І сярод дзіўнай такой несусвеціцы,</p>
<p>Між воблак,</p>
<p>Указка географа свеціцца.</p>
<p>Боцікам,</p>
<p>Бачу,</p>
<p>Ніяк не нахваліцца</p>
<p>Модніца свету —</p>
<p>Паўвостраў з Італіяй;</p>
<p>За ёю спяшае</p>
<p>Такая галантная —</p>
<p>Белай ільдзінкай іскрыцца</p>
<p>Грэнландыя;</p>
<p>А вунь ужо іншыя воблакі сцелюцца:</p>
<p>Пяскі узняліся,</p>
<p>Над Афрыкай сеюцца;</p>
<p>Шукаючы берагу,</p>
<p>Коцяцца ціха так</p>
<p>Валы</p>
<p>З акіяна ўтрапёнага —</p>
<p>Ціхага...</p>
<p>Два воблакі — тыя ж паўвостравы шэрыя</p>
<p>Бы іклы, тырчаць з цэлай хмары —</p>
<p>Амерыкі.</p>
<p>А воблакі рояцца,</p>
<p>Воблакі рояцца —</p>
<p>Новыя контуры мрояцца,</p>
<p>Мрояцца...</p>
<p>Раптам зрабілася ўказка пытальнікам.</p>
<p>Географ заблытаўся...</p>
<p>Гэта ж батаніка!</p>
<p>Паказвае грыб мне,</p>
<p>Што ўзняўся над горамі,</p>
<p>Грыб,</p>
<p>Пра які з адчаем гаворым мы...</p>
<p>Уцякайце хутчэй,</p>
<p>Мае мілыя воблакі —</p>
<p>Дзяцінству майму, маёй радасці помнікі!</p>
<p>Гэта ж забойства,—</p>
<p>Крычу вам са страхам я,—</p>
<p>Гэта ж замах на усю геаграфію!</p>
<p>Няўжо можа стацца,</p>
<p>Што будзе сасватана</p>
<p>Смерцю зямля наша з бомбаю атамнай?</p>
<p>Няўжо прарыпіць сваёй воссю надломленай</p>
<p>Глобус Зямля</p>
<p>І спыніцца стомлена,</p>
<p>Быццам гадзіннік,</p>
<p>людзі?</p>
<p>Людзі!</p>
<p>….................................................</p>
<p>Не, такога не будзе!</p>
<p>Не будзе!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>