<div class="container">
<div class="book-utils">
<div id="qrcode"></div>
<a href="/Janka_Sipakou/Vada.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вада -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Вада</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Вада — бясколерная, празрыстая вадкасць без паху і смаку.</p>
</div>
<div class="CLEAR"></div>
<p> </p>
<p class="sign">З даведнікаў</p>
<p>Хто сказаў — вада без паху?</p>
<p>Хто сказаў — вада без смаку?</p>
<p>Той, відаць, не смяг у спёку</p>
<p>І ад смагі ў суш не млеў.</p>
<p> </p>
<p>Той, відаць, вадой не трызніў,</p>
<p>Не хапаў яе у жмені —</p>
<p>Калі боязна рассыпаць</p>
<p>Нават кропельку ў траву.</p>
<p> </p>
<p>Той не мроіў ёй — да тлуму,</p>
<p>І не прагнуў — да трымцення,</p>
<p>Калі п’еш, і ўсё, здаецца,</p>
<p>Не спатолішся ніяк.</p>
<p> </p>
<p>Той, відаць, не поўз пустыняй,</p>
<p>Не ўсыхаў у акіяне,</p>
<p>Калі пахі ўсе і смакі —</p>
<p>У глытку пітной вады.</p>
<p> </p>
<p>У глытку, што як дажджынка,</p>
<p>У глытку, што як расіна,</p>
<p>На лістку, бы на далоні,</p>
<p>Гэтак зманліва дрыжыць.</p>
<p> </p>
<p>І ўжо ў гэтай нават кроплі —</p>
<p>Усе колеры вясёлкі.</p>
<p>Хто ж яе знаў бескалёрнай?</p>
<p>Божа мой, які дзівак?!</p>
<p> </p>
<p>Хто ваду наспех пакрыўдзіў,</p>
<p>Хто ваду спрытна абразіў?</p>
<p>Хто сказаць мог так будзённа</p>
<p>Пра таемнасць — пра ваду?..</p>
<p> </p>
<p>Веру я: і ён, сасмаглы,</p>
<p>Толькі ўбачыўшы расіну,</p>
<p>Закрычыць, бы звар’яцелы,</p>
<p>З дзікай радасці:</p>
<p>— Ва-да-а!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>