<div class="container">
<div class="book-utils">
<div id="qrcode"></div>
<a href="/Janka_Sipakou/Pakarannie_miortvaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пакаранне мёртвай -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Пакаранне мёртвай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>У старажытным Рыме нельга было караць смяротнай караю цнатлівых нявінніц: кат іх спачатку павінен быў зганьбаваць.</p>
</div>
<div class="CLEAR"></div>
<p> </p>
<p>Цяпер ужо не страшна ёй памерці —</p>
<p>Яна чакае, як збавення, смерці.</p>
<p>І жудаснай апошняй цішыні</p>
<p>Не заўважае...</p>
<p>Сонца, час гані!</p>
<p>Хутчэй, хутчэй...</p>
<p>Апошні ранак, можа,</p>
<p>Забыць усё навечна ёй паможа:</p>
<p>І пальцы ката,</p>
<p>Што са спрытам спрута</p>
<p>Яе грудзей сціскаюць некранутасць,</p>
<p>Па чысціні бязгрэшнай смела шнараць,</p>
<p>Нібыта хочуць задушыць ахвяру,</p>
<p>А ад грудзей да шыі —</p>
<p>Гэтак блізка...</p>
<p>Адкуль у ката столькі пальцаў слізкіх?!</p>
<p>Забыць паможа той апошні ранак,</p>
<p>Як пахнуць губы катавы пагана —</p>
<p>Халодныя,</p>
<p>Нібыта жаба тая,</p>
<p>Што скача каля вуснаў.</p>
<p>Не збягае</p>
<p>Яна з тых вуснаў светлых, беззаганных,</p>
<p>Якіх і не рашыўся так каханы</p>
<p>Хоць дакрануцца...</p>
<p>А крывавы пах,</p>
<p>Якім збрыдзелы кат гэты прапах,—</p>
<p>Пах ліпкі, жудасны, пах бойні...</p>
<p>Хто можа удыхаць яго спакойна!</p>
<p>А кат сваю напружвае ахвоту,</p>
<p>А кат сваю выконвае работу,</p>
<p>Якая перад караю належыць...</p>
<p>І для яго няма ніякіх межаў:</p>
<p>Пасля таемнасці вялікай зачынання</p>
<p>Галовы ён сячэ без шкадавання...</p>
<p>Яна ж ляжыць —</p>
<p>Аціхлая такая.</p>
<p>Яна ўжо мёртвая,</p>
<p>Хаця яшчэ й жывая...</p>
<p>Калі ж караць яе кат павядзе,</p>
<p>Збярэцца, як заўсёды, шмат людзей,</p>
<p>Спалохана плебеі загудуць:</p>
<p>— Глядзіце,</p>
<p>Мёртвую на эшафот вядуць!</p>
<p> </p>
<p>Хаця ісці яна будзе й сама...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>