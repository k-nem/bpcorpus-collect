<div class="container">
<div class="book-utils">
<div id="qrcode"></div>
<a href="/Janka_Sipakou/Cystaje_slova.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Чыстае слова -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Чыстае слова</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не дакранайцеся да гэтай чысціні—</p>
<p>Навошта ўспамінаць яго будзённа!</p>
<p>Няхай яно, цнатлівае, звініць,</p>
<p>Бы свята ў нашай пошласці якдзённай.</p>
<p> </p>
<p>Не мацайце здаволена яго,</p>
<p>Не пацірайце рукі ў нецярпенні</p>
<p>І не гукайце ў сыты карагод,</p>
<p>Як дзеўку, не садзіце на калені.</p>
<p> </p>
<p>Навошта прыручаць яго, цугляць—</p>
<p>Няхай яно, як вецер, будзе вольным</p>
<p>І неаб’езджаным, бы ў стэпе дзікім коні,</p>
<p>Яму, як птушцы, дайце пакрыляць.</p>
<p> </p>
<p>Не забаўляйцеся ім, сцішаным, прашу,</p>
<p>Як ледунец той, не качайце ў роце,</p>
<p>Бо жывіць слова гэтае душу</p>
<p>І цепліць сэрца, што жыве ў згрызоце.</p>
<p> </p>
<p>Не дакранайцеся да гэтай чысціні —</p>
<p>Яго ж у знемажэнні ўспамінаюць...</p>
<p>Няхай яно, нявіннае, звініць,</p>
<p>Як свята,— слова чыстае: «Кахаю!»</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>