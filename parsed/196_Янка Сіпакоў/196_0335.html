<div class="container">
<div class="book-utils">
<div id="qrcode"></div>
<a href="/Janka_Sipakou/Nacnaja_zmiena.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Начная змена -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Начная змена</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я грукаць не буду на працы —</p>
<p>Спіце спакойна, людзі...</p>
<p>Я раблю ўсё так асцярожна:</p>
<p>Спачатку збіраю воблакі,</p>
<p>З якіх дажджы выціскаю,—</p>
<p>Хай чыстымі, свежымі будуць</p>
<p>Дрэвы, дамы, тратуары...</p>
<p>Потым рассоўваю хмары</p>
<p>І неба да бляску глянцую.</p>
<p>А потым усцягваю сонца,</p>
<p>Цягну на свой бок яго волакам,</p>
<p>Як некалі лодкі цягалі...</p>
<p>Крок...</p>
<p>А лямка гэтак жа рэжа!</p>
<p>Крок...</p>
<p>Няма мне ў што ўперціся!</p>
<p>Крок...</p>
<p>Нага... Зноў нага саслізнула!</p>
<p>Крок...</p>
<p>Нялёгкі ён, хлеб бурлацкі!</p>
<p>Крок...</p>
<p>Яшчэ крок...</p>
<p>І вось яно, сонца!</p>
<p>Дзень добры! Уставайце, людзі!..</p>
<p>Толькі цішай крыху захапляйцеся —</p>
<p>Дайце ж хоць задрамаць</p>
<p>Стомленаму чалавеку,</p>
<p>Якому і заўтра волакам</p>
<p>Усцягваць на ваш бок сонца</p>
<p>У начную змену.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>