<div class="container">
<div class="book-utils">
<div id="qrcode"></div>
<a href="/Janka_Sipakou/Kon,_sivy_ad_hadou.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Конь, сівы ад гадоў..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Конь, сівы ад гадоў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Конь, сівы ад гадоў,</p>
<p>Як знайшоў ты мяне</p>
<p>У віры гарадоў,</p>
<p>У такой гамане?</p>
<p>Колькі ж вуліц зазнаў,</p>
<p>Абышоў, абабег,</p>
<p>Аж пакуль не пазнаў</p>
<p>Знерваваны мой смех.</p>
<p>Як мой конь заіржаў</p>
<p>Каля вуха майго!</p>
<p>Мусіць, сотня дзяржаў</p>
<p>Зразумела б яго.</p>
<p>Колькі ж часу імчаў,</p>
<p>Як пакінуў сяло?</p>
<p>А ў сумотных вачах</p>
<p>Па расіне было.</p>
<p>Ну, вітаю, мой конь!</p>
<p>Нам сустрэцца пара.</p>
<p>І ў раскід, абугонь</p>
<p>Мы умелі араць.</p>
<p>Бы наліпшы да рук,</p>
<p>Мне запахла ралля,</p>
<p>І заліўся жаўрук</p>
<p>Сваёй песняй здаля.</p>
<p>Мы дзялілі з табой</p>
<p>Наша поле і луг,</p>
<p>Дапаўнялі сабой</p>
<p>І калёсы, і плуг.</p>
<p>Зналі дождж і слату,</p>
<p>Зналі снег і мароз.</p>
<p>Кожны чуў за вярсту</p>
<p>Гоман нашых калёс.</p>
<p>Што я здрадзіў табе,</p>
<p>Ты даруй мне, прабач...</p>
<p>Конь заржаў у журбе,</p>
<p>А іржанне — як плач.</p>
<p>Сцяўся я ў мітусні,</p>
<p>Сэрца — нібы са швоў...</p>
<p>Конь, як прывідны, знік.</p>
<p>І тралейбус пайшоў...</p>
<p>І ніхто аніяк</p>
<p>Не ўчуў наўду маю...</p>
<p>Я адзін, як дзівак,</p>
<p>На прыпынку стаю.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>