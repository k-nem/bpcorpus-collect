<div class="container">
<div class="book-utils">
<div id="qrcode"></div>
<a href="/Janka_Sipakou/Ja_vychodzu_z_raba_pakrysie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Я выходжу з раба пакрысе..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Я выходжу з раба пакрысе..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я выходжу з раба пакрысе,</p>
<p>З-пад пачцівасці выбіраюся.</p>
<p>Выпрамляюся, выпраўляюся</p>
<p>І дзіўлюся: я ж як і ўсе.</p>
<p> </p>
<p>Дык чаго ж я хадзіў па зямлі</p>
<p>Яе ўгнутым, няродным сынам;</p>
<p>Мае вочы — дарогі мялі,</p>
<p>Мае рукі — у пыле, у гліне.</p>
<p> </p>
<p>Як прыемна плечы размяць</p>
<p>І адчуць іх напятую сілу,</p>
<p>Песню тую на свет заспяваць,</p>
<p>Што даўно ўжо выйсця прасіла.</p>
<p> </p>
<p>Ах, як хораша йсці ў повен рост,</p>
<p>Калі ўпэўненасць душу агорне:</p>
<p>Галаву — аж да самых нябёс,</p>
<p>Ногі — ў травы. Па самыя корні.</p>
<p> </p>
<p>Як імя, сваю годнасць знаць,</p>
<p>Ад ліслівасці межавацца,</p>
<p>Сарамлівасць рабскую змяць,</p>
<p>І не ўкленчвацца, не прыніжацца.</p>
<p> </p>
<p>Бог з ім, з даўнім табою,— з рабом!</p>
<p>Рабалепства, бы скуру, скідаю,</p>
<p>Разагнуцца, узняцца жадаю,</p>
<p>Сонца, неба напіцца нагбом.</p>
<p> </p>
<p>Шчырым быць не баяцца ў жыцці</p>
<p>І не думаць ніколі: «што потым?»</p>
<p>Па зямлі — поўным ростам — ісці</p>
<p>І на свята, і на работу.</p>
<p> </p>
<p>А калі давядзецца дагнаць</p>
<p>І калі дазволіць дарога,</p>
<p>Як бы добра раба вось такога,</p>
<p>Як сябе, з каленяў падняць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>