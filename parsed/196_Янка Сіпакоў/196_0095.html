<div class="container">
<div class="book-utils">
<div id="qrcode"></div>
<a href="/Janka_Sipakou/Kali_ad_scascia_zachmialely.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Калі ад шчасця захмялелы..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Калі ад шчасця захмялелы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі ад шчасця захмялелы,</p>
<p>Стаіш, як дурань, між дарог, —</p>
<p>Не ўспамінаеш, што балела,</p>
<p>І забываеш, што бярог.</p>
<p> </p>
<p>Паволі развінаеш плечы,</p>
<p>А на душы — такі спакой.</p>
<p>Тады здаецца — будзе вечна</p>
<p>Імгненне радасці такой.</p>
<p> </p>
<p>Няма тугі, няма напасці,</p>
<p>І не збалелы ты ані,</p>
<p>І задыхаешся ад шчасця,</p>
<p>Нібы ад стромай вышыні.</p>
<p> </p>
<p>А навакол — смяюцца людзі,</p>
<p>Струменіць цёплае святло...</p>
<p>Спакойны да таго, што будзе,</p>
<p>І да таго, што ўжо было,</p>
<p> </p>
<p>Стаіш. Трымціш ад прагі весняй.</p>
<p>Не бачыш, радасны, таму,</p>
<p>Як жаўранак з трывожнай песняй</p>
<p>У бездань неба патануў...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>