<div class="container">
<div class="book-utils">
<div id="qrcode"></div>
<a href="/Janka_Sipakou/Adcaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Адчай -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Адчай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сербская балада. XIII стагоддзе</p>
<p> </p>
<p>Уцякайце ж вы, нашы дзетачкі,</p>
<p>А куды ўцякаць — мы не ведаем,</p>
<p>Ратавацца як — не навучым вас:</p>
<p>Жываглот ідзе страшна-жудасны,</p>
<p>Вурдалак ліхі, ненажэрны цмок,</p>
<p>Той, хто ўлёт ляціць, хоць і сам без крыл,</p>
<p>Хто і без кап’я працінае ўсіх,</p>
<p>Без мяча сячэ — не стамляецца</p>
<p>І без паліцы забівае ўсіх,</p>
<p>Хоць зусім без ног, а ўслед гоніцца,</p>
<p>Хоць не мае рук, а хапае ўсіх,</p>
<p>Есць спрытна людзей без спатолення,</p>
<p>Ні старых-малых не шкадуючы,</p>
<p>І пасля яго — вёскі мёртвыя...</p>
<p>Уцякайце ж вы, малалетачкі,</p>
<p>Хоць мы ведаем — не ўцячэце вы:</p>
<p>Ён дагоніць вас, кожан-кожнага,</p>
<p>Знойдзе ўсюды сам, пахаваных вас,</p>
<p>Забярэ з сабой, кволых, сцішаных,</p>
<p>Бо страшыдла той — голад, дзетачкі...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>