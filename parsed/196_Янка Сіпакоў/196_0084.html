<div class="container">
<div class="book-utils">
<div id="qrcode"></div>
<a href="/Janka_Sipakou/Znou_mianie_pryrucajuc_darohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Зноў мяне прыручаюць дарогі..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Зноў мяне прыручаюць дарогі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зноў мяне прыручаюць дарогі,</p>
<p>Зноў спрабуюць да тлуму змушаць.</p>
<p>Не стамляйцеся ўражвацца, ногі,</p>
<p>Не стамляйся здзіўляцца, душа!</p>
<p> </p>
<p>Прыручайце, любімыя, смела —</p>
<p>Я і сам вашай памяці рад.</p>
<p>Колькі шчыра — душою збалелай</p>
<p>Сумаваў я без вашых прысад.</p>
<p> </p>
<p>Быў адрокся ад вас — як зняважыў.</p>
<p>Зараз зноў трэба сцежкам гадзіць.</p>
<p>Я выходжу на ростані вашы,</p>
<p>Як малое, вучуся хадзіць.</p>
<p> </p>
<p>Цяжка бачыць дарогі праз вокны,</p>
<p>Што шукаюць круты небакрай.</p>
<p>Так і хочацца ў пыльныя скокнуць</p>
<p>І пайсці — толькі кій свой трымай!</p>
<p> </p>
<p>Дык прымайце, шляхі, мае ногі</p>
<p>І адразу — у пыл іх, у грунт:</p>
<p>Хай пазнаюць смакоту знямогі,</p>
<p>Хай успомняць загоены гуд.</p>
<p> </p>
<p>А дарогі — заўсёды сустрэчы,</p>
<p>«Добры дзень» незнаёмых людзей,</p>
<p>І усмешка, як радасны вечар,</p>
<p>І размова, што ўрунены дзень.</p>
<p> </p>
<p>А дарогі — заўсёды трывогі,</p>
<p>Насцярожаны крыху пагляд.</p>
<p>Так, прыемна збірацца ў дарогі,</p>
<p>Ды прыемней вяртацца назад.</p>
<p> </p>
<p>А вярнуўшыся з дальняе далі,</p>
<p>Пасадзіўшы ўспаміны на ўлонь,</p>
<p>Ты прыпомніш, як сам на прывале</p>
<p>Прыручаў, бы вавёрку, агонь.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>