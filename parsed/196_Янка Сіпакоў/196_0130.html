<div class="container">
<div class="book-utils">
<div id="qrcode"></div>
<a href="/Janka_Sipakou/Niedzie_u_dalokim_krai.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Недзе ў далёкім краі..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Недзе ў далёкім краі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Недзе ў далёкім краі,</p>
<p>У тайговай драўлянай хаце,</p>
<p>Напаленай па-сібірску,</p>
<p>Ты, разамлелы, прылёг...</p>
<p>І ўжо закідвае невад</p>
<p>У свае глыбіні дрымота,</p>
<p>Каб налавіць, бы язёў тых,</p>
<p>Поўную хату сноў.</p>
<p> </p>
<p>І раптам — як збуд сярод ночы —</p>
<p>На нізкай дашчанай столі</p>
<p>(Праз смугу палахлівай дрымоты</p>
<p>Пазнаў ты добра яго):</p>
<p>Скача імклівы коннік —</p>
<p>Сучкоў і ліній стварэнне —</p>
<p>Нібы прымчаў ён са столі</p>
<p>Бацькавай хаты тваёй.</p>
<p> </p>
<p>І ўжо ў тайговым краі,</p>
<p>Дзе дрымота ўцякла за дзверы,</p>
<p>Табе хочацца конніка тога</p>
<p>У далоні цёплыя ўзяць,</p>
<p>Каб яго адагрэць, адхукаць,</p>
<p>Бо ён жа скакаў праз завеі</p>
<p>З далёкае бацькавай хаты,</p>
<p>З дзяцінства твайго</p>
<p>Да цябе,</p>
<p>У тайгу...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>