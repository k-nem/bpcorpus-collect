<div class="container">
<div class="book-utils">
<div id="qrcode"></div>
<a href="/Janka_Sipakou/Chitraja_vosien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Хітрая восень -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Хітрая восень</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Невясёлае птаства гамоніць наўкола,</p>
<p>Абмяркоўвае выраю сумныя планы:</p>
<p>Час, напэўна, ляцець — лапкі ржэўем скалолі,</p>
<p>Па лістах ды па пнях дождж бубніць несціхана.</p>
<p> </p>
<p>Толькі хітрая восень не хоча застацца</p>
<p>У палях апусцелых без шчэбету птушак.</p>
<p>І яна для падману бярэцца за працу —</p>
<p>Лісце з дрэў абтрасае і полымя тушыць.</p>
<p> </p>
<p>Павуцінай іржэўнік замотвае колкі,</p>
<p>І слатою мякчыць пачынае дарогу,—</p>
<p>Можа, птушкі пабудуць з ёю хоць колькі,</p>
<p>Можа, ёй заручыцца з дажджом дапамогуць.</p>
<p> </p>
<p>Пачакаць ці ляцець? Каб рашыць гэту справу,</p>
<p>Заспрачаліся птушкі на ўзлётным парозе.</p>
<p>Птушкі, любыя! Тут пасварыцеся нават,</p>
<p>Толькі дружна жывіце ў далёкай дарозе.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>