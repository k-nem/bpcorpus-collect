<div class="container">
<div class="book-utils">
<div id="qrcode"></div>
<a href="/Janka_Sipakou/Kryly.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Крылы -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Крылы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Руская балада. XVIII стагоддзе</p>
<p> </p>
<p>Крылаў няма ў чалавека,</p>
<p>Каб падмінаць імі неба,</p>
<p>А яно гэтак звабліва вісне</p>
<p>Над табою — куды ні глянь.</p>
<p>Топча раллю ён лапцямі —</p>
<p>Аж пыліць перасохлая глеба...</p>
<p>Бывай жа, такая ласкавая</p>
<p>І такая злая Разань.</p>
<p> </p>
<p>Прабач, не паспеў ён у спеху</p>
<p>З табою як след развітацца:</p>
<p>Бег колькі сіл па гародах,</p>
<p>Бег уцалік, па карчах.</p>
<p>Той шарадром ужо ззаду,</p>
<p>Скуль хацеў ён у неба узняцца,</p>
<p>Дзе агонь, што шар дымам напоўніў,</p>
<p>Мусіць, яшчэ не ачах.</p>
<p> </p>
<p>За небакрай ужо дрэвы</p>
<p>Заходзяць, як жоўтыя сонцы,</p>
<p>Высозныя дрэвы-званіцы,</p>
<p>Да якіх ён нарэшце дарос...</p>
<p>А як ён ляцеў, усеўшыся</p>
<p>У пятлю забрытанага шара,</p>
<p>Над макавінамі самымі</p>
<p>Дужа высокіх бяроз!</p>
<p> </p>
<p>Зайшлі ўжо бярозы... І толькі</p>
<p>Ледзь-ледзь залаціцца званіца,</p>
<p>Аб якую вецер вярховы</p>
<p>Разбіў яго ўскрылены шар...</p>
<p>Калі за званы, за вяроўкі</p>
<p>Чапляўся ён, каб не зваліцца,</p>
<p>О, як званы зазванілі —</p>
<p>Нібыта на мор ці пажар.</p>
<p> </p>
<p>Выбеглі людзі з хатак,</p>
<p>У неба рукамі загрукалі:</p>
<p>— Ды ён, ірад, д’яблу служыць,</p>
<p>Ды ён — сын нячыстых сіл.</p>
<p>Як на яго цюгакалі,</p>
<p>Бы на ваўка, агатукалі</p>
<p>За тое, што лётаць уздумаў,</p>
<p>Не маючы з роду крыл...</p>
<p> </p>
<p>Кідалі каменнем, білі</p>
<p>Яго і ягоную мару,</p>
<p>А потым з горада гналі —</p>
<p>Ідзі, куды хочаш, цмок...</p>
<p>Крылаў няма ў чалавека,</p>
<p>Каб падмінаць імі хмары,</p>
<p>Добра, што ёсць хоць ногі —</p>
<p>Як бы без іх ён уцёк?!</p>
<p> </p>
<p>Крылаў няма ў чалавека,</p>
<p>Каб падмінаць імі неба,</p>
<p>А яно гэтак звабліва вісне</p>
<p>Над табою, куды ні глянь.</p>
<p>Топча ён сцежку лапцямі —</p>
<p>Аж пыліць перасохлая глеба...</p>
<p>Бывай жа, такая ласкавая</p>
<p>І такая злая Разань...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>