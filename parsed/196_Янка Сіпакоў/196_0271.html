<div class="container">
<div class="book-utils">
<div id="qrcode"></div>
<a href="/Janka_Sipakou/Zycciapisy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Жыццяпісы -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Жыццяпісы</h2>
<div style="height: 3rem"></div>
<!-- TOC_BEGIN -->
<a href="#chapter1">Воблака</a><br/>
<a href="#chapter2">Парастак</a><br/>
<a href="#chapter3">Хата</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>Воблака</h3>
<p>О як плысці нязвычна ўсё-ткі ў небе</p>
<p>Таму, хто нарадзіўся на зямлі,</p>
<p>Не адчуваючы нядаўняга цяжару,</p>
<p>Што аддзяліўся, быццам успамін.</p>
<p> </p>
<p>Я разлучылася — па кропельцы — з зямлёю</p>
<p>ў небе, невагомае, плыву.</p>
<p>Я — возера нядаўняе. І зараз</p>
<p>Жыву сваім давоблачным жыццём.</p>
<p> </p>
<p>Успамінаю зарасні аеру,</p>
<p>Сваю сукенку лёгкую — туман.</p>
<p>А як шчыкотна мне было ад рыбы,</p>
<p>Якая аж вірылася ўва мне.</p>
<p> </p>
<p>Лілеі помню, помню крыгі, лодкі</p>
<p>І губы коней, пацалунак іх,</p>
<p>І целы чалавечыя тугія,</p>
<p>Ад якіх аж вар’яцела я.</p>
<p> </p>
<p>Хаця я кожнай кропелькаю помню</p>
<p>Да скону незабыўную зямлю,</p>
<p>Чамусьці мне настойліва здаецца:</p>
<p>І ў небе я калісьці ўжо было.</p>
<p> </p>
<p>І вось лячу я, гнанае вятрамі,</p>
<p>Каторы раз над роднай стараной.</p>
<p>Ёсць у мяне ў запасе асалода —</p>
<p>Праліцца светла на зямлю дажджом.</p>
<p> </p>
<p>Але ж пакуль магу, цярплю, трываю,</p>
<p>Бо асалода гэта — мой канец.</p>
<p>Нашто трываць?! Хутчэй уніз, на травы!</p>
<p>Няхай — канец! Абы — ізноў зямля!</p>
<p> </p>
<p> </p>
<h3><a id="chapter2"></a>Парастак</h3>
<p>Даўно і ўпарта выхаду шукаю,</p>
<p>Яго ж нялёгка ўпоцемку знайсці.</p>
<p>Я прабіваюся як быццам з таго свету</p>
<p>Да вольнага паветра і святла.</p>
<p> </p>
<p>То галавою стукнуся ў камлыжку —</p>
<p>Яе, натужыўшыся, сам я раскрышу.</p>
<p>А то вось на шляху папаўся камень —</p>
<p>Яго ўсё-ткі лепей абысці.</p>
<p> </p>
<p>А на мяне зямля, як глей, наліпла —</p>
<p>Мой пот вільготніць навакол падзол...</p>
<p>Нарэшце пройдзена апошняя камлыжка.</p>
<p>радасць, радасць: добры дзень, святло!</p>
<p> </p>
<p>Я ад зямлі абтросся.</p>
<p>Пот свой выцер.</p>
<p>Тады з далоняў выпусціў сцябло.</p>
<p>Няхай вышэй, вышэй, вышэй імчыцца,</p>
<p>Раскручвае зялёныя лісты.</p>
<p> </p>
<p>Я ўсё зрабіў, хоць гэта было цяжка,</p>
<p>Я ўсё прайшоў — ад цемры да святла.</p>
<p>гэты свет табе дарую, кветка,</p>
<p>Здабыты ўсім, што меў,— сваім жыццём.</p>
<p> </p>
<p>Табе ж сабраць лісточак да лісточка,</p>
<p>Пялёстак да пялёстка далучыць.</p>
<p>Па колерах, па выгляду, па паху</p>
<p>Усю сябе, як дзіва, нарадзіць.</p>
<p> </p>
<p>Жыві і ўспамінай, як я буруніў</p>
<p>Дзеля цябе зляжалую зямлю,</p>
<p>Каб ты магла сваёю прыгажосцю</p>
<p>Здзівіць усіх і ўсё зачараваць.</p>
<p> </p>
<p> </p>
<h3><a id="chapter3"></a>Хата</h3>
<p>Калі я нарадзілася — не помню,</p>
<p>Здаецца мне: была заўсёды я,</p>
<p>Вось так стаяла між травы пад сонцам,</p>
<p>І сонца лашчыла мне кожнае акно.</p>
<p> </p>
<p>З людзьмі сумленнымі спрадвеку сябравала,</p>
<p>А іх наслухацца за век свой не змагла:</p>
<p>Яны заўсёды рупіліся ў полі,</p>
<p>Я ж гадавала, няньчыла дзяцей.</p>
<p> </p>
<p>Як я любіла іх дзіцячы шчэбет,</p>
<p>Іх смех, іх гульні, нават іхні плач!</p>
<p>Тады і я, здаецца, маладзела</p>
<p>І станавілася, нібы яны, дзіцём.</p>
<p> </p>
<p>І ўсё-ткі ноччу, калі ўсё сціхала,</p>
<p>Мне сніліся загадкавыя сны:</p>
<p>Лес, мокры ад дажджу. Ігліца. Лапкі.</p>
<p>А навакол — грыбы, грыбы, грыбы.</p>
<p> </p>
<p>І доўга пахла потым мне грыбамі,</p>
<p>Суніцамі, зайцамі, дзеразой!</p>
<p>І так хацелася мой лес хоць раз убачыць,</p>
<p>Ды не магла пакінуць я дзяцей.</p>
<p> </p>
<p>Я шанавала, ў крыўду не давала</p>
<p>Ніколі ні дарослых, ні малых.</p>
<p>Віхуры крылле аб мяне ламалі,</p>
<p>На ганку паміралі маразы.</p>
<p> </p>
<p>Паразляталіся, як птушкі, мае дзеці</p>
<p>І прыжыліся ўнукі ў гарадах.</p>
<p>А я жыву адна. Як рот мне, дзверы</p>
<p>Замкнуў цяжкі, заржаўлены замок.</p>
<p> </p>
<p>Мінулае жыццё успамінаю,</p>
<p>Перабіраю ласкава па днях.</p>
<p>Цяпер мне сняцца дзеці, дзеці, дзеці...</p>
<p>Як я хачу пачуць дзіцячы смех!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>