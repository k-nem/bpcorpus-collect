<div class="container">
<div class="book-utils">
<div id="qrcode"></div>
<a href="/Janka_Sipakou/Usmichnisia_mnie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Усміхніся мне -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Усміхніся мне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А ты ўсміхніся радасна-журботна,</p>
<p>Здымі цяжар і з сэрца і з душы,</p>
<p>Аб вусны маю стому патушы —</p>
<p>Як я пазнаю дотык іх ласкотны!</p>
<p> </p>
<p>Быў дзень цяжкі, быў дзень завельмі слотны,</p>
<p>У сэрцы панамёрзлі ледзяшы.</p>
<p>Адхукай іх, мяне разварушы,</p>
<p>Каб я наноў зрабіўся бесклапотны.</p>
<p> </p>
<p>Што я кажу! Прашу ў цябе спагады,</p>
<p>Хоць ты сама ішла праз тыя ж звады,</p>
<p>Трымцела на усіх вятрах жыцця.</p>
<p> </p>
<p>І я якраз далонямі сваімі</p>
<p>Цябе адаграваць заўжды павінен —</p>
<p>Ты ласкі прагнеш, нібыта дзіця.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>