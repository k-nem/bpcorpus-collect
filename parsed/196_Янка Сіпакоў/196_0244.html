<div class="container">
<div class="book-utils">
<div id="qrcode"></div>
<a href="/Janka_Sipakou/Harady,_jakich_niama.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Гарады, якіх няма -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Гарады, якіх няма</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Мінску — зруйнаванаму вайною і адбудаванаму нанава</p>
</div>
<div class="CLEAR"></div>
<p> </p>
<p>Яшчэ і сёння</p>
<p>Рыпяць масніцы</p>
<p>У даваенных вашых дамах.</p>
<p>Яшчэ і сёння пад’ездам сніцца</p>
<p>Спакойных кветак спакойны пах.</p>
<p> </p>
<p>Яшчэ і сёння —</p>
<p>Насцеж балконы:</p>
<p>Не зачыняліся з таго дня.</p>
<p>І грамафоны, і патэфоны</p>
<p>З даваеннага лета звіняць.</p>
<p> </p>
<p>Там яшчэ й сёння</p>
<p>Гуляюць дзеці</p>
<p>У даваенную, тую вайну.</p>
<p>Набіты паркі. У мірным леце</p>
<p>Не заўважаюць шчэ цішыню.</p>
<p> </p>
<p>Заходзіць сонца —</p>
<p>Чуеце, шорах?</p>
<p>Салдаты мірна кладуцца спаць.</p>
<p>Засынаюць за горадам горад,</p>
<p>Раніцою якім не ўстаць.</p>
<p> </p>
<p>Мы нават чуем,</p>
<p>Як госці звоняць</p>
<p>У даваенных гэтых дамах;</p>
<p>І прачынаемся нават сёння</p>
<p>У гарадах, каторых няма.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>