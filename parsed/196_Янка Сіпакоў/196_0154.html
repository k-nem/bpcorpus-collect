<div class="container">
<div class="book-utils">
<div id="qrcode"></div>
<a href="/Janka_Sipakou/Siadzim,_smiajomsia_za_stalom.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Сядзім, смяёмся за сталом..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Сядзім, смяёмся за сталом..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сядзім, смяёмся за сталом</p>
<p>І весялімся, нібы дзеці.</p>
<p>Тады для нас на цэлым свеце</p>
<p>Няма бяды, не тхае злом.</p>
<p> </p>
<p>А недзе там, а недзе там</p>
<p>Віруе подласць хваляй бруднай,</p>
<p>І чалавеку дужа трудна —</p>
<p>Так, недзе там. Так, недзе там.</p>
<p> </p>
<p>А мы частуемся. Спяваць</p>
<p>Спрабуем шчыра і бадзёра,</p>
<p>Нібы няма на свеце гора</p>
<p>І сіл няма куды дзяваць.</p>
<p> </p>
<p>А недзе плач, а недзе мор.</p>
<p>Наш незнаёмы друг распяты,</p>
<p>Укленчыў хтосьці перад катам,</p>
<p>А той — шукае ўжо тапор.</p>
<p> </p>
<p>Як птушанё, душа крычыць —</p>
<p>Ты ў свет уключан, бы ў разетку.</p>
<p>І боль чужы — калючы гэткі...</p>
<p>Як памагчы, чым памагчы?</p>
<p> </p>
<p>І лекаў для душы няма:</p>
<p>Ці падзяліцца словам шчырым,</p>
<p>Са светам — падзяліцца мірам,</p>
<p>Ці песняй праўду падтрымаць?</p>
<p> </p>
<p>Сядзім. Спяваем. Спеў — пад столь.</p>
<p>Мы весялімся, нібы дзеці...</p>
<p>А болю — цесна болю: ў свеце</p>
<p>Перанаселенасць на боль.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>