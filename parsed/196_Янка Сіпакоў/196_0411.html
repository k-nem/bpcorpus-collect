<div class="container">
<div class="book-utils">
<div id="qrcode"></div>
<a href="/Janka_Sipakou/Siabry.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сябры -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Сябры</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Абое тэпаюць паціху,</p>
<p>Яны як даўнія сябры.</p>
<p>І ніякое гора-ліха</p>
<p>Іх не здалела пасварыць.</p>
<p> </p>
<p>Ідуць. А стомяцца — прыстояць,</p>
<p>І пастаяць, і адпачнуць.</p>
<p>І сукаватыя абое,</p>
<p>І ўжо не молада ідуць.</p>
<p> </p>
<p>Адзін мыляе словам губы,</p>
<p>Другі маўчыць, нібы глухі.</p>
<p>Адзін пазюкаць дужа любіць,</p>
<p>Умее выслухаць другі.</p>
<p> </p>
<p>Ідуць здаўна, ідуць здалёку.</p>
<p>Пазбілі ногі аб свой шлях.</p>
<p>Гады — як жураўліны клёкат —</p>
<p>Нясуць асенне на плячах.</p>
<p> </p>
<p>Расстацца? Жыць асобна? Што вы!</p>
<p>Давеку іх саюз такі...</p>
<p> </p>
<p>Адзін — дзядуля стогадовы,</p>
<p>Другі — ягоны сябра. Кій.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>