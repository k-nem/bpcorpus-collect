<div class="container">
<div class="book-utils">
<div id="qrcode"></div>
<a href="/Janka_Sipakou/Spatykniessia_ab_cervien,_byvaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Спатыкнешся аб чэрвень, бывае..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Спатыкнешся аб чэрвень, бывае..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Спатыкнешся аб чэрвень, бывае —</p>
<p>І зімою захочацца піць...</p>
<p>Быццам спёка, як смага, даймае,</p>
<p>Быццам сонца, як задуш, вісіць.</p>
<p> </p>
<p>Разамлееш сярод завірухі,</p>
<p>І травою запахнуць снягі.</p>
<p>І сняжынкі, як лёткія мухі,</p>
<p>І сумёты, нібы мурагі.</p>
<p> </p>
<p>І, здаецца, як летам — успомні!—</p>
<p>Ты пад сонцам на лузе ляжыш.</p>
<p>А цябе паказытваюць промні,</p>
<p>Бы нядократкі ці мурашы.</p>
<p> </p>
<p>Спатыкнешся аб чэрвень зімою —</p>
<p>І забудзеш на ўсе халады...</p>
<p>Ты пабудзь, маё лета, са мною...</p>
<p>Ну, куды ж ты па гурбах, куды?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>