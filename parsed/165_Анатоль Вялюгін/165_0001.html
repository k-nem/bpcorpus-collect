<div class="container">
<div class="book-utils">
<div id="qrcode"></div>
<a href="/Anatol_Vialuhin/Spiely_bor.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Анатоль Вялюгін -->
<!-- HEADER_FIELD CreationYear: 1961? -->
<!-- HEADER_FIELD FirstPublicationYear: 1961 -->
<!-- HEADER_FIELD SectionAuthor: Вершы -->
<!-- HEADER_FIELD Source: http://vershy.ru/content/spela-bor -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Спелы бор -->
<!-- HEADER_FIELD Uploaded: 2011-08-11T08:01:00Z -->
<h2><a href="http://knihi.com/Anatol_Vialuhin/">Анатоль Вялюгін</a></h2>
<h2>Спелы бор</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З усіх сабораў ёсць сабор,</p>
<p>дзе згодзен я маліцца;</p>
<p>у спелым леце, спелы бор,</p>
<p>звіняць твае званіцы.</p>
<p> </p>
<p>У душным водары палян,</p>
<p>дзе маладосць хадзіла,</p>
<p>багун, дурнічнік, дурнап'ян</p>
<p>раздзьмулі ўсе кадзіла.</p>
<p> </p>
<p>Стаяць палкі баравікоў,</p>
<p>дрыжыць басок чмяліны.</p>
<p>Глыбокі мох, на лісцях кроў</p>
<p>мядзведжае маліны.</p>
<p> </p>
<p>Падсочак стрэлы на ствалах,</p>
<p>нібы крыжы пакуты.</p>
<p>Спяшаецца барсук-манах</p>
<p>у цёмны свой закутак.</p>
<p> </p>
<p>Бурштынных смол здаровы дух.</p>
<p>На кроне ў высі яснай</p>
<p>не аблачынак белы пух —</p>
<p>дзярэ анёла ястраб.</p>
<p> </p>
<p>На кожным кроку навіна,</p>
<p>і душна ад чабору,</p>
<p>і песню кожная сасна</p>
<p>свайму спявае бору.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: http://vershy.ru/content/spela-bor<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>