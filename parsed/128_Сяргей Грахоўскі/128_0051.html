<div class="container">
<div class="book-utils">
<div id="qrcode"></div>
<a href="/Siarhiej_Jasienin/Kapitan_ziamli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD LangOrig: rus -->
<!-- HEADER_FIELD Notice: урывак -->
<!-- HEADER_FIELD SectionAuthor: Вершы -->
<!-- HEADER_FIELD Title: Капітан зямлі -->
<!-- HEADER_FIELD Translation: Сяргей Грахоўскі -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Капітан зямлі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Яшчэ ніхто</p>
<p>Не кіраваў планетай,</p>
<p>І не спяваў</p>
<p>Нікому гімнаў я.</p>
<p>Ды толькі ён</p>
<p>Узняў руку над светам,</p>
<p>Сказаўшы: «Свет —</p>
<p>Адзіная сям’я».</p>
<p> </p>
<p>Я не захоплеп</p>
<p>Гімнамі герою,</p>
<p>Не трапячу</p>
<p>Крывяправодам жыл,</p>
<p>Але шчаслівы,</p>
<p>Што глухой парою</p>
<p>Адным пачуццем з ім</p>
<p>І дыхаў я,</p>
<p>І жыў.</p>
<p> </p>
<p>Не толькі нам,</p>
<p>Якім усё так блізка,</p>
<p>А стала зразумела</p>
<p>Ўсім жывым,</p>
<p>Што сціплы хлопчык</p>
<p>З горада Сімбірска</p>
<p>Стаў у сваёй Краіне</p>
<p>Рулявым.</p>
<p> </p>
<p>Між гулу хваляў</p>
<p>У сваёй расчыстцы,</p>
<p>Увесь дабра</p>
<p>Суровага парыў,</p>
<p>Ён многа мысліў</p>
<p>Па-марксісцкі,</p>
<p>Зусім па-ленінскі</p>
<p>Тварыў.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Hrachouski/">Сяргей Грахоўскі</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>