<div class="container">
<div class="book-utils">
<div id="qrcode"></div>
<a href="/Alaksandar_Puskin/Spaleny_list.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1825 -->
<!-- HEADER_FIELD SectionAuthor: Вершы -->
<!-- HEADER_FIELD Title: Спалены ліст -->
<!-- HEADER_FIELD Translation: Сяргей Грахоўскі -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Спалены ліст</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Бывай, кахання ліст! Яна мне загадала.</p>
<p>Марудзіў доўга я! Бо сілы не ставала</p>
<p>Аддаць агню ўсе радасці мае,</p>
<p>Але пара нарэшце настае.</p>
<p>Гатовы я; палае ліст кахання,</p>
<p>І я гляджу, стрымаўшы хваляванне,</p>
<p>Як ліжа полымя пажоўклыя старонкі.</p>
<p>Хвіліна!.. Запалалі! З дымам тонкім</p>
<p>Плыве, губляецца маё маленне,</p>
<p>Пярсцёнка вернага знікае уяўленне —</p>
<p>Кіпіць растоплены сургуч, густы.</p>
<p>Скруціліся сатлелыя лісты,</p>
<p>На попеле бялее след чарніла.</p>
<p>Палаюць грудзі болем. Попел мілы,</p>
<p>Будзь суцяшэннем, дай мне сілы,</p>
<p>Прыстань навек да змучаных грудзей...</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Hrachouski/">Сяргей Грахоўскі</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>