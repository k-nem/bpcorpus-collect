<div class="container">
<div class="book-utils">
<div id="qrcode"></div>
<a href="/Siarhiej_Hrachouski/Sciuzy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Грахоўскі -->
<!-- HEADER_FIELD CreationYear: 1987 -->
<!-- HEADER_FIELD FirstPublicationYear: 1987 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сцюжы -->
<h2><a href="http://knihi.com/Siarhiej_Hrachouski/">Сяргей Грахоўскі</a></h2>
<h2>Сцюжы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ад сцюжы сэрца халадзела</p>
<p>І прамярзала навылёт,</p>
<p>Шурпацела, як тарка, цела,</p>
<p>Не раставаў на вейках лёд.</p>
<p> </p>
<p>Не сунімалася завея,</p>
<p>Збівала і валіла з ног,</p>
<p>Здавалася - душа сівее,</p>
<p>А праведных карае Бог.</p>
<p> </p>
<p>За паслушэнства і бязволле,</p>
<p>За непавагу да сябе,</p>
<p>За абыякавасць да болю,</p>
<p>Да гругана, што лоб дзяўбе.</p>
<p> </p>
<p>А сцюжы? Сцюжы лютавалі,</p>
<p>Сляпілі вочы ледзяшы,</p>
<p>І часам рэбры прыставалі</p>
<p>Да пасівелае душы.</p>
<p> </p>
<p>Я так настыг у маладосці</p>
<p>І навучыўся так цярпець,</p>
<p>Што толькі спадзяюся косці</p>
<p>У крэматорыі сагрэць.</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>