<div class="container">
<div class="book-utils">
<div id="qrcode"></div>
<a href="/Siarhiej_Hrachouski/Mama.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Грахоўскі -->
<!-- HEADER_FIELD CreationYear: 1957 -->
<!-- HEADER_FIELD FirstPublicationYear: 1957 -->
<!-- HEADER_FIELD SectionAuthor: Вершы -->
<!-- HEADER_FIELD Source: Родная літаратура: падручнік-хрэстаматыя для 5-га класа агульнаадукац. шк. / склад.: Л.К.Цітова. – Мінск: Народная асвета, 1998 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мама -->
<!-- HEADER_FIELD Uploaded: 2011-08-09T08:11:00Z -->
<h2><a href="http://knihi.com/Siarhiej_Hrachouski/">Сяргей Грахоўскі</a></h2>
<h2>Мама</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі пушок прабіўся над губою</p>
<p>I ў сны</p>
<p>    прыйшло</p>
<p>        дзявочае імя,</p>
<p>я ні аб чым не раіўся з табою,</p>
<p>Матуля адзінокая мая.</p>
<p> </p>
<p>Мне сорамна здавалася часамі</p>
<p>Сярод хлапцоў — цыбатых забіяк —</p>
<p>Назваць цябе, як у маленстве, «мама»,</p>
<p>Таму часцей не называў ніяк.</p>
<p> </p>
<p>А вечарамі, слова не сказаўшы,</p>
<p>Ішоў блукаць каля чужых варот</p>
<p>І пазіраў, як у акенцы нашым</p>
<p>Мігаў у лямпе да світання кнот.</p>
<p> </p>
<p>Не спала ты асеннімі начамі,</p>
<p>Хоць падала ад зморы галава,</p>
<p>Глядзела ў змрок вільготнымі вачамі,</p>
<p>Прывычная да гора удава.</p>
<p> </p>
<p>Ты прала кужаль, ты капала гліну,</p>
<p>А ў час жніва зусім не чула ног,</p>
<p>Ды гаварыла ласкава пра сына:</p>
<p>«Хай падрасце, няхай паспіць сынок».</p>
<p> </p>
<p>I зноў сама збіралася па дровы,</p>
<p>А ў валасах гусцела сівізна —</p>
<p>«Хоць бы сказаў ён ласкавае слова,</p>
<p>Хоць бы, як колісь, мамаю назваў».</p>
<p> </p>
<p>...Прайшлі гады. Мы пасівелі самі,</p>
<p>I, мабыць, крыўдна мне не аднаму,</p>
<p>Што гэгае святое слова «мама»</p>
<p>Цяпер сказаць ужо няма каму.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: Родная літаратура: падручнік-хрэстаматыя для 5-га класа агульнаадукац. шк. / склад.: Л.К.Цітова. – Мінск: Народная асвета, 1998<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>