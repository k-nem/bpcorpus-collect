<div class="container">
<div class="book-utils">
<div id="qrcode"></div>
<a href="/Siarhiej_Jasienin/List_za_listam_hajdajecca,_padaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD LangOrig: rus -->
<!-- HEADER_FIELD Notice: «Листья падают, листья падают...», у перакладзе С. Грахоўскага -->
<!-- HEADER_FIELD SectionAuthor: Вершы -->
<!-- HEADER_FIELD Title: Ліст за лістам гайдаецца, падае... -->
<!-- HEADER_FIELD Translation: Сяргей Грахоўскі -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Ліст за лістам гайдаецца, падае...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Ліст за лістам гайдаецца, падае,</p>
<p>І захмараны вецер аглух.</p>
<p>Хто мне сэрца парадуе?</p>
<p>Хто яго супакоіць, мой друг?</p>
<p> </p>
<p>Пазіраю з цяжкімі павекамі</p>
<p>Я на месячную вышыню.</p>
<p>Вось і пеўні закукарэкалі</p>
<p>Ў вераснёвую цішыню.</p>
<p> </p>
<p>І дасвецце. Сіняе, ранняе.</p>
<p>Толькі зоркі на золку ляцяць.</p>
<p>Загадаць бы якое жаданне,</p>
<p>Ды не ведаю, што загадаць.</p>
<p> </p>
<p>Што шукаць пад жыццёвай парошаю.</p>
<p>Праклінаючы лёс свой і дом?</p>
<p>Я хацеў бы цяпер харошую</p>
<p>Бачыць дзеўчыну пад акном.</p>
<p> </p>
<p>Каб з вачамі яна васільковымі</p>
<p>Не камусьці,</p>
<p>А так, як даўней,</p>
<p>І пачуццем, і новымі словамі</p>
<p>Сэрца толькі суцешыла мне.</p>
<p> </p>
<p>Каб пад месяца срэбнымі струнамі</p>
<p>Лёс шчаслівы мяне ўратаваў,</p>
<p>Каб пад песняй я не бедаваў,</p>
<p>І з другімі, вясёлымі, юнымі</p>
<p>Больш мінулага не шкадаваў.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Hrachouski/">Сяргей Грахоўскі</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>