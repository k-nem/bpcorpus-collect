<div class="container">
<div class="book-utils">
<div id="qrcode"></div>
<a href="/Siarhiej_Jasienin/Ja_spytau_siahonnia_u_mianialy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе С. Грахоўскага -->
<!-- HEADER_FIELD SectionAuthor: Вершы -->
<!-- HEADER_FIELD Title: Я спытаў сягоння у мянялы... -->
<!-- HEADER_FIELD Translation: Сяргей Грахоўскі -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Я спытаў сягоння у мянялы...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Я спытаў сягоння у мянялы,</p>
<p>Што дае за паўтумана на рублю,</p>
<p>Як сказаць мне для цудоўнай Лалы</p>
<p>Па-персідску «Я цябе люблю»?</p>
<p> </p>
<p>Я спытаў сягоння у мянялы</p>
<p>Ціха, так, як хвалі шапацяць,</p>
<p>Як мне для такой цудоўнай Лалы</p>
<p>Пацалунак ласкавей назваць?</p>
<p> </p>
<p>І яшчэ спытаў я у мянялы,</p>
<p>Затаіўшы сціпласць удвая,</p>
<p>Як сказаць мне для цудоўнай Лалы,</p>
<p>Як сказаць ёй, што яна мая?</p>
<p> </p>
<p>Адказаў мяняла мне каротка:</p>
<p>Пра каханне нельга гаварыць, —</p>
<p>Закаханы уздыхне салодка</p>
<p>Так, што погляд яхантам гарыць.</p>
<p> </p>
<p>Пацалунак назвы ў нас не мае,</p>
<p>Ў пацалунка свой і смак, і пах,</p>
<p>Пацалунак, быццам ружа ў маі,</p>
<p>Растае пялёсткам на губах.</p>
<p> </p>
<p>Ад кахання не даюць зарукі,</p>
<p>Ведаюць з ім гора і бяду.</p>
<p>«Ты — мая» ёй толькі скажуць рукі,</p>
<p>Што зрывалі чорную чадру.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Hrachouski/">Сяргей Грахоўскі</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>