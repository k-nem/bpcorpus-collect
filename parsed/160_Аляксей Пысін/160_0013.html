<div class="container">
<div class="book-utils">
<div id="qrcode"></div>
<a href="/Alaksiej_Pysin/Na_schile_dnia_sviatla_jasce_davoli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксей Пысін -->
<!-- HEADER_FIELD CreationYear: 1964 -->
<!-- HEADER_FIELD FirstPublicationYear: 1964 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «На схіле дня святла яшчэ даволі...» -->
<h2><a href="http://knihi.com/Alaksiej_Pysin/">Аляксей Пысін</a></h2>
<h2>«На схіле дня святла яшчэ даволі...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На схіле дня святла яшчэ даволі,</p>
<p>Вільготны цень кладзе дубоў сям'я.</p>
<p>О, як патрэбны мне твае далоні,</p>
<p>Любоў мая.</p>
<p> </p>
<p>Калі стамлюся некалі праз меру,</p>
<p>Адчуць бы мне падтрымку рук тваіх;</p>
<p>І я ў прыліў магутных сіл паверу,</p>
<p>Бо мы ўдваіх.</p>
<p> </p>
<p>Прыкмеціш, што ўскіпаю недарэчы</p>
<p>І слова крыўднае сказаць хачу, -</p>
<p>Ты апусці далоні мне на плечы,</p>
<p>І я змаўчу.</p>
<p> </p>
<p>Дубы на позні дол ссыпаюць лісце,</p>
<p>І ў кожнага зямны кароткі век.</p>
<p>Ў мой лістапад няшумны дакраніся</p>
<p>Маіх павек.</p>
<p> </p>
<p>І я адчую, ўбачу, невідушчы,</p>
<p>Далонямі тваімі ўбачу я</p>
<p>Ў палёце ластаўку, рабіну ў пушчы,</p>
<p>Любоў мая.</p>
<p> </p>
<p><i>1964</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>