<div class="container">
<div class="book-utils">
<div id="qrcode"></div>
<a href="/Alaksiej_Pysin/Zabyta_mnohaje_u_zycci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксей Пысін -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Забыта многае ў жыцці...» -->
<h2><a href="http://knihi.com/Alaksiej_Pysin/">Аляксей Пысін</a></h2>
<h2>«Забыта многае ў жыцці...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>Сцяпану Гаўрусёву</i></p>
<p> </p>
<p>Забыта многае ў жыцці,</p>
<p>З дарогі змецена і змыта.</p>
<p>Мне ў жыта хочацца ўвайсці,</p>
<p>Мне вечнасцю здаецца жыта.</p>
<p> </p>
<p>Вазьму шурпаты каласок</p>
<p>На чуйным провадзе саломы -</p>
<p>І адзавецца мне здалёк</p>
<p>Мой продак - сейбіт незнаёмы;</p>
<p> </p>
<p>Жней невядомых галасы</p>
<p>Усплывуць над постаццю сухою.</p>
<p>Раскалыханы каласы</p>
<p>Густой паўдзённаю смугою.</p>
<p> </p>
<p>Тут даспявае пад смугой</p>
<p>Зліццё надзей, жаданняў сумесь.</p>
<p>Гудзе жытнёвы провад мой -</p>
<p>Часоў былых і новых сувязь.</p>
<p> </p>
<p>І даспявае далягляд</p>
<p>У трапяткім мембранным гуле.</p>
<p>Шукаюць рукі тых зярнят,</p>
<p>Каб нас таксама дзесь пачулі.</p>
<p> </p>
<p><i>1965</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>