<div class="container">
<div class="book-utils">
<div id="qrcode"></div>
<a href="/Alaksiej_Pysin/Ivan-caj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксей Пысін -->
<!-- HEADER_FIELD CreationYear: 1964 -->
<!-- HEADER_FIELD FirstPublicationYear: 1964 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Іван-чай -->
<h2><a href="http://knihi.com/Alaksiej_Pysin/">Аляксей Пысін</a></h2>
<h2>Іван-чай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вабіць незнаёмая дарога,</p>
<p>І сабе ты скажаш: прыкмячай.</p>
<p>А калі дарог на свеце многа,</p>
<p>Друг мой, Іван-чай?</p>
<p> </p>
<p>Ды тваіх, смаленскіх, не забуду</p>
<p>У снягах, дажджах і сіняве.</p>
<p>Тройчы адбівалі вёску Буду,</p>
<p>Тройчы паміралі за яе.</p>
<p> </p>
<p>А пад Будай - хлопцы пахаваны,</p>
<p>А пад Будай - многія сябры.</p>
<p>Аляксеі, Віктары, Іваны...</p>
<p>Гліна коўзкая. Падзол сыры.</p>
<p> </p>
<p>Узышлі травой і гарыцветам,</p>
<p>Узышлі на радасць ці жальбу?</p>
<p>Вунь Іван стаіць па-над кюветам,</p>
<p>Галавой ківае: «Вось жыву.</p>
<p> </p>
<p>Не здзіўляйцеся, што ўвесь чырвоны;</p>
<p>Восем куль было - крывёю сцёк.</p>
<p>Скора восень. Каркаюць вароны.</p>
<p>Жоўты каля ног маіх лісток.</p>
<p> </p>
<p>Хочаш - пачастую нашым чаем,</p>
<p>Я ж цяпер навекі вадахлёб».</p>
<p>Не, Іване, з чаем - пачакаем,</p>
<p>Закурыць не лішне нам было б.</p>
<p> </p>
<p>Мы цыгарку скруцім па-былому,</p>
<p>Пусцім шызы дым на правады.</p>
<p>Першая зацяжка - мне, жывому,</p>
<p>Бо занадта ў сэрцы гаркаты.</p>
<p> </p>
<p>Чырвань, чырвань, колер праваты...</p>
<p> </p>
<p><i>1964</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>