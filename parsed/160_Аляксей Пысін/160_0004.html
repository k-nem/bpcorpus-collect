<div class="container">
<div class="book-utils">
<div id="qrcode"></div>
<a href="/Alaksiej_Pysin/Daloki_tupat_kananady.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксей Пысін -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Далёкі тупат кананады...» -->
<h2><a href="http://knihi.com/Alaksiej_Pysin/">Аляксей Пысін</a></h2>
<h2>«Далёкі тупат кананады...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Далёкі тупат кананады.</p>
<p>Бягуць грымоты, як сланы.</p>
<p>Ідзём без строю, без каманды,</p>
<p>Пад балалайку ў тры струны.</p>
<p>Патроны. Антрацыт махоркі.</p>
<p>Адстаў прастуджаны баян</p>
<p>З абозамі. Скорагаворкі</p>
<p>Вясковай песні любы нам.</p>
<p>За ворагам мы будзем гнацца</p>
<p>З гранёнай ярасцю штыкоў.</p>
<p>«Сямёнаўну»</p>
<p>                      сяржант Ігнацьеў</p>
<p>Вядзе з смаленскіх бальшакоў.</p>
<p>З-пад хвояў выступае вёска,</p>
<p>Салёна пахнуць палыны.</p>
<p>«Сямёнаўну»</p>
<p>                      спявае войска,</p>
<p>Нібы вяртаемся з вайны.</p>
<p>Спяваем мы, пакуль пяецца,</p>
<p>Спявае вецер і сасна;</p>
<p>Не ведаем, дзе абарвецца</p>
<p>Неадспяваўшая струна.</p>
<p>Сухі пясок, сухія гаці,</p>
<p>Сухі туман балтыйскіх вод.</p>
<p>На дзюны ўпаў сяржант Ігнацьеў</p>
<p>Пад біўні зломленых грымот.</p>
<p>Чарнеюць спаленыя дзюны,</p>
<p>Чарнее глыба валуна.</p>
<p>Парваныя сцякаюць струны:</p>
<p>Сямёнаўна,</p>
<p>                    Іванаўна...</p>
<p> </p>
<p><i>1965</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>