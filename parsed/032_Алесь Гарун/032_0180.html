<div class="container">
<div class="book-utils">
<div id="qrcode"></div>
<a href="/Ales_Harun/Jak_nadarycca_minuta.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1913 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Як надарыцца мінута...» -->
<h2><a href="http://knihi.com/Ales_Harun/">Алесь Гарун</a></h2>
<h2>«Як надарыцца мінута...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як надарыцца мінута.</p>
<p>Што ад працы адарвуся,</p>
<p>І жыццевая атрута</p>
<p>Ні пячэць, і прахаплюся,</p>
<p>Дык цябе, мой Родны Краю</p>
<p>Шчырай думкай аблятаю.</p>
<p>Ты нішчасны і убогі,</p>
<p>Ты бездольны і забіты,</p>
<p>Ты без шляху, без дарогі,</p>
<p>Ты абдзерты і прапіты,</p>
<p>Подлай здрадаю праданы.</p>
<p>Ты ні свой, — дауно забраны.</p>
<p>Меу вялікія клейноды.</p>
<p>Быу і моцны і багаты,</p>
<p>—Задзіуляліся народы —</p>
<p>А дазнауся горкай страты.</p>
<p>Сохнеш, вянеш,— вокам кіну,</p>
<p>Аж здаецца, што загінуу...</p>
<p>А як сонейко устане</p>
<p>І прыемна усьміхнецца,</p>
<p>Па палетках, на кургане</p>
<p>І па весцы разліецца,</p>
<p>Як паводка. Родны Краю,</p>
<p>Над цябе тагды ні маю....</p>
<p>Ты квяцісты, залацісты,</p>
<p>І прыгожы, і аздобны,</p>
<p>Ты лясісты, каласісты,</p>
<p>—Можа рай табе падобны—</p>
<p>Колькі-ж моцы маеш скрытай,</p>
<p>Колькі сілы ніспажытай!</p>
<p>Ты паустанеш, працавіты,</p>
<p>Гаратнічы, нівымоуны,</p>
<p>Шчасьця, долі прагавіты,</p>
<p>Мой сланэчны, мой чароуны!</p>
<p>Будзе час, пабачуць сьведкі,</p>
<p>Хоць ні мы, дык нашы дзеткі.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>