<div class="container">
<div class="book-utils">
<div id="qrcode"></div>
<a href="/Ales_Harun/Viecnaj_pamiaci_T_H_Seucenko.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Вечнай памяці Т. Г. Шэучэнко...» -->
<h2><a href="http://knihi.com/Ales_Harun/">Алесь Гарун</a></h2>
<h2>«Вечнай памяці Т. Г. Шэучэнко...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Вечнай памяці Т. Г. Шэучэнко.</p>
</div>
<div class="CLEAR"></div>
<p> </p>
<p>За тысячу верст ад радзімаго краю,</p>
<p>У стэпу, пустэчы безлюднай,</p>
<p>Сумуець казак па загубленым раю,</p>
<p>Па маці-Украіне цуднай</p>
<p>Німа яму волі, пад вартаю пільнай</p>
<p>Начуе і днюе і ходзіць,</p>
<p>Ні воднай ні мае людзіны прыхільнай.</p>
<p>Самотна дзянечкі праводзіць.</p>
<p>А думка, як віхар, імчыцца, нясецца</p>
<p>Ад берагу мора Аралу</p>
<p>На родну старонку, дзе вораг сьмяецца</p>
<p>І усіх абдзірае памалу.</p>
<p>У душы яго ласка, каханне малююць</p>
<p>Пакутніцы вобраз без сказы.</p>
<p>Ах, мучаць Украйну, рабуюць, ганьбуюць!.</p>
<p>Імчацца, нясуцца абразы:</p>
<p> </p>
<p>„Вее вецяр, сонцо грэе<sup><a href="#footnote-1">1</a></sup></p>
<p>На сьцяпу шырокім,</p>
<p>Што відаць здалек, чарнее.</p>
<p>Дзе курган высокі?</p>
<p>Сьляпы гэнам на бандуры</p>
<p>Перабэньдзя грае</p>
<p>Аб казацтве, аб гэтманстве,</p>
<p>Сам сабе сьпявае:</p>
<p>—„Ой лунала наша слава,</p>
<p>„Аж у звоны білі!</p>
<p>„Меч гэтманскі і булава</p>
<p>„К каралям хадзілі.</p>
<p>„Мелі славу, мелі долю,</p>
<p>„А цяпер прапало;</p>
<p>„Мелі шчасьце, мелі волю,</p>
<p>„А цяпер ністало;</p>
<p>„Стогнуць, плачуць стэп і людзі</p>
<p>„Пад чужой рукою,</p>
<p>„Вораг цемны уссеу на грудзі,</p>
<p>„Ні даець спакою.</p>
<p>„Дзе Багдане, слауны Хмелю,</p>
<p>„Дзе ты? Адгукніся!</p>
<p>„За народ наш, за Украіну,</p>
<p>„Браце, заступіся“.</p>
<p>Слонцо грэе, вецяр вее.</p>
<p>Па стэпу разносіць</p>
<p>Тыя словы залатыя,—</p>
<p>Да касцоу даносіць,</p>
<p>Учулі людзі прауды слово,</p>
<p>Засьпевалі ціха,</p>
<p>Аб тым зьдзеку паняверцэ,</p>
<p>Панаванню ліха.</p>
<p>Пан акоман—бочка піва,—</p>
<p>Цівуны у злосьці:</p>
<p>„Нуж-ма, хлопцы, жыва, жыва!</p>
<p>Бо зьдзяром да косьці!"</p>
<p>Сорам, сорам! Люд пакорны</p>
<p>Галавой схіліуся.</p>
<p>Пане, пане.—гадзе чорны.</p>
<p>Каб ты с сьвету збыуся!...</p>
<p>Адна за аднэю праносяцца зьявы,</p>
<p>Мігцяцца безупынна абразы,</p>
<p>Нявольнічы побыт і сьлезы крывавы</p>
<p>І зьдзек глузавання, уразы...</p>
<p>Туды, да нішчасных у думцы сягае</p>
<p>Песьняр гэніяльны прыгону,</p>
<p>І Богу на небі любіць прысягае</p>
<p>Народ свой,— любіці да скону.</p>
<div class="endnote-block">
<div class="footnote"><p><sup><a id="footnote-1">1</a></sup> Узлюбены абраз Т. Г.</p>
</div>
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>