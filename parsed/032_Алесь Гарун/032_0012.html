<div class="container">
<div class="book-utils">
<div id="qrcode"></div>
<a href="/Ales_Harun/Adlaciela_dusa_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1917 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Адляцела душа -->
<h2><a href="http://knihi.com/Ales_Harun/">Алесь Гарун</a></h2>
<h2>Адляцела душа</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З няволі</i></p>
<p>Ах, згубілась душа! Не жывець у грудзях,</p>
<p>Адляцела кудысь і прапала.</p>
<p>Напужала няволя,— ў нудзе па людзях</p>
<p>Падалася на свет, змандравала.</p>
<p> </p>
<p>Як прасіла ж мяне! «Адпусці, не трымай!</p>
<p>Ці ж лягчэй, што я гэтта загіну?</p>
<p>Што табе за карысць? Лепш адзін памірай,</p>
<p>Не прасі мяне, любы,— пакіну!»</p>
<p> </p>
<p>Што было мне пачаць? Адпусціў я. «Ідзі! —</p>
<p>Адказаўшы дружыне каханай.—</p>
<p>Але слухай: прашу, заклінаю, знайдзі</p>
<p>Край на свеце — сіроцкі, забраны.</p>
<p> </p>
<p>Мусіш ведаць яго і адразу пазнаць</p>
<p>Той відок, апавіты журбою,</p>
<p>Што святы мог спакой на усё насылаць...</p>
<p>Гэта край наш радзімы з табою.</p>
<p> </p>
<p>Дык ідзі ж, паглядзі, што зрабілася там!</p>
<p>Кроў змяшалася з попелам, з глінай,</p>
<p>Незрахована страт, няма ліку слязам</p>
<p>Над спакою былога руінай.</p>
<p> </p>
<p>І заплач над усім, як заплакаў бы я,</p>
<p>Калі б мог я з няволі урвацца,</p>
<p>І лягчэй мне тады будзе, люба мая,</p>
<p>З гэтым светам ў няволі расстацца».</p>
<p> </p>
<p>Дзень праходзіць за днём, надышла і зіма,</p>
<p>Туга цяжкая ў сэрца запала...</p>
<p>Адляцела душа, і няма, і няма,</p>
<p>Заблудзілася дзе ці прапала?..</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>