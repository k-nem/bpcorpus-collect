<div class="container">
<div class="book-utils">
<div id="qrcode"></div>
<a href="/Ales_Harun/Listok_i_nadzieja_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1917 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Лісток і надзея -->
<h2><a href="http://knihi.com/Ales_Harun/">Алесь Гарун</a></h2>
<h2>Лісток і надзея</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Высока-высока</p>
<p>На дрэва галінцы</p>
<p>Дрыжэў адзінока</p>
<p>Лісток на вярбінцы,—</p>
<p>Маленькі, зжаўцелы,</p>
<p>Ледзь-ледзь ён трымаўся,</p>
<p>Баязна, нясмела</p>
<p>Усцяж калыхаўся...</p>
<p>І неяк нат крыва</p>
<p>З галінкі вісеў,</p>
<p>І ветру парываў</p>
<p>Лісток не хацеў...</p>
<p> </p>
<p>Глыбока-глыбока,</p>
<p>Бо ў душы аж недзе,</p>
<p>Дзе людскае вока</p>
<p>Ужо не загледзе,</p>
<p>Апошня надзея</p>
<p>Жыла ў чалавеку</p>
<p>На лепшыя дзеі</p>
<p>У гэнашнім веку...</p>
<p>Слабенька-слабенька</p>
<p>Трымалася сэрца,—</p>
<p>Ён сам нат ціхенька</p>
<p>Адкрыць свае дзверцы</p>
<p>Прад злосцяю свету</p>
<p>Баяўся, не смеў,</p>
<p>Надзею каб гэту,</p>
<p>Каб віхар не змеў...</p>
<p> </p>
<p>Ды восені познай</p>
<p>Насталі дзянёчкі,</p>
<p>І сумнасцяй грознай</p>
<p>Навіслі і ночкі;</p>
<p>Ды ў цемры вялікай</p>
<p>Пачаліся гулі —</p>
<p>Асенняй музыкай</p>
<p>То ветры падулі.</p>
<p> </p>
<p>Апошню надзею</p>
<p>ў душы чалавека</p>
<p>Зглуміла завея</p>
<p>Бед, гора і здзекаў...</p>
<p>І частка душы</p>
<p>Лягла у балоце</p>
<p>І гіне ў цішы</p>
<p>Пры жыцця паходзе...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>