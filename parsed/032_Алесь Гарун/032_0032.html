<div class="container">
<div class="book-utils">
<div id="qrcode"></div>
<a href="/Ales_Harun/Viasielle.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Вяселле -->
<h2><a href="http://knihi.com/Ales_Harun/">Алесь Гарун</a></h2>
<h2>Вяселле</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гэй; гуляй, ні думай,</p>
<p>Ні глядзі панура!</p>
<p>Засьпявай, заіграй</p>
<p>Загудзі віхурай!</p>
<p>Грошы есьць! Сало есьць!</p>
<p>Бутэль манаполькі...</p>
<p>Ты ні стой, трунак свой,</p>
<p>Пій. гуляй і—толькі!</p>
<p>Былі мы .. Жылі там</p>
<p>На роднай краіне...</p>
<p>А цяпер тут—як зьвер...</p>
<p>Жыцце нашэ гіне.</p>
<p>Гэй, гуляй, налівай!</p>
<p>Будзем піці, браце!</p>
<p>Што у нас? Цяжкі час?</p>
<p>Э! аб чым казаці!</p>
<p>Га-га га! Бач, нага</p>
<p>Сама у бокі скачэ,</p>
<p>Заіграй, засьпевай!...</p>
<p>Не, брат: сэрцо плачэ...</p>
<p>Дайце мне, дайце мне</p>
<p>Кварту ні пустую,</p>
<p>Я мае, я свае</p>
<p>Сэрцо пачастую.</p>
<p>От дык так! От дзе смак!</p>
<p>Эх ты, ведзьма-доля!</p>
<p>Ешчэ — не, мала мне...</p>
<p>Налівайце болей!</p>
<p>Гэй крычы, ні маучы,</p>
<p>Сэрцу дай пацеху!</p>
<p>Заіграй, засьпевай,</p>
<p>Сьмеху, болей сьмеху!</p>
<p> </p>
<p>А што?! Не, вы мяне</p>
<p>Ні забілі, гады!</p>
<p>Вось жэ пью, вось пяю</p>
<p>С сябручкамі радый!</p>
<p> </p>
<p>Ты гуляй, ні зважай,</p>
<p>Што сьляза на вочу,—</p>
<p>Гэта так, гэта я</p>
<p>Весяліцца хочу.</p>
<p> </p>
<p>Пій, гуляй!</p>
<p>Грай, сьпявай! ..</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>