<div class="container">
<div class="book-utils">
<div id="qrcode"></div>
<a href="/Ales_Harun/Braccia_Dosyc_ciarpiec_nam_i_hnucca_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1929 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Брацця! Досыць цярпець нам і гнуцца...» -->
<h2><a href="http://knihi.com/Ales_Harun/">Алесь Гарун</a></h2>
<h2>«Брацця! Досыць цярпець нам і гнуцца...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Брацця! Досыць цярпець нам і гнуцца,—</p>
<p>Беднасць і голад ліхой прамнуцца;</p>
<p>Ўстанем зараз мы за шчасце, за волю,—</p>
<p>За лепшую, светлую, вольную волю.</p>
<p> </p>
<p>Гляньце — свет божы кругом так багаты:</p>
<p>Дзе ты абернешся — муры, палаты;</p>
<p>Золата свеціцца, сонцам гуляе;</p>
<p>Хлеба, адзежы на свеце хватае.</p>
<p> </p>
<p>Многа працуюць і знаюць навукі,</p>
<p>Каб зменшыць цяжолыя людскія мукі;</p>
<p>І ўсё ж няма шчасця, і ўсё ж няма долі,</p>
<p>І век мы працуем, гаруем ў няволі.</p>
<p> </p>
<p>Чаму ж гэта, брацця? Адкуль гэты мукі?..</p>
<p>Дзе гэты хлеб, палацы, навукі?</p>
<p>Дзе гэта шчасце?.. Яго укралі</p>
<p>Тыя, што пот наш на золата гналі.</p>
<p> </p>
<p>Ўсё, што здабылі потам і кроўю,</p>
<p>Што мы рабілі з прымусу, з любоўю,—</p>
<p>Ўсё гэта, братцы, зладзеі забралі,</p>
<p>Тыя, што нашых бацькоў катавалі.</p>
<p> </p>
<p>Гляньце кругом яшчэ раз: па астрогах,</p>
<p>Вёсках, дварох, гарадох і дарогах</p>
<p>Беднага люду колькі страдае,</p>
<p>Ў жыцці прасвету, ні шчасця не мае.</p>
<p> </p>
<p>І зноў жа я крыкну усім, што бядуюць:</p>
<p>Брацця! Доўга ужо нас рабуюць...</p>
<p>Мы доўга аб гэтым нічога не зналі;</p>
<p>Доўга цярпелі мы, доўга маўчалі.</p>
<p> </p>
<p>Пара перастаць ўжо нам, браткі, маўчаці</p>
<p>І толькі паціху ў няволі ўздыхаці. {ўздыхаці.</p>
<p>Трэба падняцца нам сільнаю сілай;</p>
<p>Трэба пакончыць з жыццем-магілай.</p>
<p> </p>
<p>Трэба разбурыць свет гэты пракляты —</p>
<p>Мястэчкі, двары, гарады і палаты;</p>
<p>Больш не давацца сябе абкрадаці,</p>
<p>А ўсё, што ёсць наша, сабе адабраці.</p>
<p> </p>
<p>Нашыя гады не будуць давацца;</p>
<p>Пашлюць салдатаў за дабро сваё драцца,</p>
<p>Збяруць усе сілы, каб нас перамоч,—</p>
<p>Мы дружна ўсе ўстанем, і кончыцца ноч.</p>
<p> </p>
<p>Потым мы свет па-свойму пастроім</p>
<p>І жыцце ў корнях яго перакроім;</p>
<p>Багацтва ўсе света будуць народа,—</p>
<p>І будзе ў нас шчасце, спакой і свабода...</p>
<p><i>1907 г.</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>