<div class="container">
<div class="book-utils">
<div id="qrcode"></div>
<a href="/Ales_Harun/Ludziam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Людзям -->
<h2><a href="http://knihi.com/Ales_Harun/">Алесь Гарун</a></h2>
<h2>Людзям</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вершы, умешчаныя у зборніку «Матчын дар», напісаны аутарам у няволі,— у пэрыодзе 1907 — 1914 г.г.У пачатку ліпня 1914 году зборнік быу перасланы с Сыбіры для друку у Вільню, дзе яго выданнем хацело заняцца «Беларускае Выдавецкае Таварыство». Але паустаушая тагды вайна адсунула выйсьце кнігі на цэлых 4 годы.</p>
<p class="sign">Выдавецкая Комісія</p>
<p> </p>
<div class="EPIGRAPH">
<p>Гэту першую кніжку думак і песьняу сваіх матцэ сваей прысьвячаю.</p>
</div>
<div class="CLEAR"></div>
<p> </p>
<p>Люблю і я скляпенне зор,</p>
<p>Люблю зямлі абшар,</p>
<p>І роуны луг, і узгібы гор,</p>
<p>І шум лясны, і гвар.</p>
<p>Люблю жыцце, а у ім людзей</p>
<p>І кшталты іхніх душ,</p>
<p>Люблю вянкі плясьці з надзей,—</p>
<p>А ні поэт. — Чаму-ж?</p>
<p>Часамі праца у дзень кіпіць,—</p>
<p>Цярплю і я прыгон,—</p>
<p>Аж косьць аб косьць у плячу рыпіць..</p>
<p>Пачуеш у сэрцы звон...</p>
<p>Ухопіш зык, за ім другі,</p>
<p>За тымі больш ідуць,</p>
<p>Зліюцца у шых даугі-даугі</p>
<p>І цэлы дзень гудуць.</p>
<p>Загасьне дзень, іду дамоу,</p>
<p>Кладуся спаць, — і у ноч</p>
<p>Цякуць радкі зьвінючых слоу</p>
<p>І сон адходзіць проч.</p>
<p>Тагды пішу. Перад вачмі</p>
<p>Нясецца зданняу рой</p>
<p>І хтось стаіць па-за плячмі,</p>
<p>Здаецца, блізкі, свой.</p>
<p>Абыйме шыю пара рук</p>
<p>І кос дзявочых шоук,</p>
<p>Узмацніцца у сэрцы мерны стук,</p>
<p>А звон у душы ні змоук...</p>
<p>Зірну: пакой пусты, німа...</p>
<p>А час сьлізнуу, як вуж.</p>
<p>І за вакном радзее цьма...</p>
<p>А ні поэт...—Чаму-ж?</p>
<p>Бо мой прыгон глытае час,</p>
<p>Мне воля — рэдкі дар.</p>
<p>Такіх поэтау шмат у нас,</p>
<p>Дзе сам народ — песьняр.</p>
<p>Сваіх тут жменьку я сьпісау</p>
<p>Маркотных песьняу-дум;</p>
<p>Маей душы іх сам сьпевау</p>
<p>Па краю родным сум.</p>
<p>Скажу ішчэ чаго-б хацеу:</p>
<p>З дзявочых вуст пачуць</p>
<p>Хаця-б адзін мой бедны сьпеу,</p>
<p>Хаця-б калі нібудзь!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>