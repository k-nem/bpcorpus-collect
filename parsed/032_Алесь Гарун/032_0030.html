<div class="container">
<div class="book-utils">
<div id="qrcode"></div>
<a href="/Ales_Harun/Vosien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Восень -->
<h2><a href="http://knihi.com/Ales_Harun/">Алесь Гарун</a></h2>
<h2>Восень</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Восень халодная, чорная, хмурая</p>
<p>Сунецца ціха, нячутна, што дзень,</p>
<p>Хварбы наукола паклала панурыя,</p>
<p>Сонцо хавае за чорную цень.</p>
<p>Збожжо пажатае з нівау пазвожано,—</p>
<p>Голыя гоні самотна ляжаць,</p>
<p>Небо даждліваю хмарай абложано,</p>
<p>Траукай ні грае сваей сенажаць.</p>
<p>Кветкі ні сьвецяць галоукамі яснымі;</p>
<p>Кусьцце без лісту, без красак стаяць;</p>
<p>З гэтымі восяні днямі безкраснымі</p>
<p>Цяжкія думкі у сэрцо ляцяць.</p>
<p>Вольхі, рабіны, асіны з бярозамі,</p>
<p>Лістам пажоуклым тужліва шумяць;</p>
<p>„Хутка надыйдуць завеі з марозамі,</p>
<p>Ветры с сьнегамі ізноу наляцаць."</p>
<p>Толькі высокія хвоі іглістыя</p>
<p>Вечна зялены свой кажуць убор.</p>
<p>Днямі зімовымі, цемна-імглістыя,</p>
<p>Будуць чарнець навакол, наузгор.</p>
<p>Зіму пачуушы мядзьведзь ніспакоіцца,</p>
<p>Ходзіць па лесі, шукае бярлог.</p>
<p>Хмурны і злосны, пакуль супакоіцца,</p>
<p>Горш на скацінку, на людзі налег.</p>
<p>Гусі і качкі гуртамі зьбіраюцца;</p>
<p>Хутка на поудзень саусім паляцяць.</p>
<p>Хэура за хэурай на рэчцы зьменяецца;</p>
<p>У ранку крычаць на вадзе, лапацяць</p>
<p>Так ніпрыкметна часамі, дзянечкамі</p>
<p>Восень зьменяе абліччо зямлі..</p>
<p>З гэтымі днямі васеннімі, ночкамі,</p>
<p>Думкі мне у сэрцо жудосны прыйшлі.</p>
<p>Старое нешта усе спамінаецца.</p>
<p>Толькі ніясна, мауляу, праз туман.</p>
<p>Нейкі ніведамы жаль уздыймаеіша,</p>
<p>Вабіць і цягне успамінак-дурман</p>
<p>Сэрцо баліць пад жаданняу прымусам</p>
<p>Што за жаданні — ніяк ні пазнаць;</p>
<p>Можа ляцеці адгэтуль за гусямі...</p>
<p>Можа заснуць, каб нічога ні знаць?..</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>