<div class="container">
<div class="book-utils">
<div id="qrcode"></div>
<a href="/Ales_Harun/U_prypar_pryjavy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FilenameSuffix: pryjavy -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У прыпар -->
<h2><a href="http://knihi.com/Ales_Harun/">Алесь Гарун</a></h2>
<h2>У прыпар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прыпарыло,</p>
<p>Нахмарыло,</p>
<p>І ударыло!</p>
<p>— Сьвяты Ілля...</p>
<p>Маланка ураз зьявілася,</p>
<p>Мільгнула і звалілася,</p>
<p>І дожджыкам аблілася</p>
<p>Гарачая земля.</p>
<p>Кроплі разам, згодна, жвава,</p>
<p>Пояць усе, што хочэ піць:</p>
<p>Збожжо, дрэвы, кветкі, травы,</p>
<p>Вулкі хочуць затапіць,</p>
<p>Бьюць у стрэхі, мыюць шыбы,</p>
<p>Мыюць хаты, мочуць сад,</p>
<p>У рэчцэ спожыу маюць рыбы ...</p>
<p>— Хто у прыпар дажджу ні рад?</p>
<p>Сьцішаецца,</p>
<p>Зьменшаецца,</p>
<p>Унімаецца.</p>
<p>— Німа!</p>
<p>І слонко паказалося,</p>
<p>Мауляу, само купалося;</p>
<p>Прыемна усьміхаецца,</p>
<p>Блішчыць, пераліваецца,</p>
<p>Яскрава адбіваецца</p>
<p>На трауцы, на лісточку,</p>
<p>У рэчцы, у роучачочку,</p>
<p>На вулачцэ, у садочку.</p>
<p>Зямля уздыхае поунымі,</p>
<p>Шчасьлівымі, чароунымі</p>
<p>Грудзямі усіма.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>