<div class="container">
<div class="book-utils">
<div id="qrcode"></div>
<a href="/Ales_Harun/Nacnyja_dumki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1911 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1911 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Начныя думкі -->
<h2><a href="http://knihi.com/Ales_Harun/">Алесь Гарун</a></h2>
<h2>Начныя думкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Часам я у ночы сны дзіуныя бачу:</p>
<p>Роіцца нейкі нізьведаны край,</p>
<p>Повен то шчасьця, то жаласьці, плачу,</p>
<p>То зло-хмурлівы, то сьветлы, як рай.</p>
<p>Бачу вялікія стэпы з-над Немна;</p>
<p>Туліць у сьлезах матуля сынка;</p>
<p>Сьцелецца пушча глухая і цемна;</p>
<p>Косьці з магілы глядзяць бедака...</p>
<p>Бачу я жоутае жытняе поле,</p>
<p>Коласам ціха шуміць-шэлясьціць;</p>
<p>Межы, курган векавечны і хвоя;</p>
<p>Каня з аднэю малітваю„піць“.</p>
<p>Траука у ляску у цяню вырастае,</p>
<p>Корміцца сокам зямелькі сырой:</p>
<p>Птушка шчабечэ — людзей пацешае:</p>
<p>Льецца крынічка, плюскочэ вадой.</p>
<p>Ночкай ля рэчкі раздольна, прывольна!</p>
<p>Гуртам русалкі сьмяюцца, пяюць,</p>
<p>Кветкі купальскай шукае бездольны;</p>
<p>З зеллям шаптухі паціху снуюць...</p>
<p>Хочацца быць мне у тым краю нізнаным,</p>
<p>Хочацца край той абняць с прастаты,</p>
<p>Хочацца крыкнуць: гэй, краю каханы,</p>
<p>Будзь мне, як маці, будзь родным мне ты!</p>
<p>Дай мне зрабіцца крынічкай лясною,</p>
<p>Бераг вадой абмываць, цалаваць;</p>
<p>Дай мне век цэлы дружыці с табою,</p>
<p>Хвойкі і зоры у сабе адбіваць.</p>
<p>Дай мне купальскую кветку у рукі,</p>
<p>Путы жалезныя мне развяжы,</p>
<p>Дай ты мне зелля на горо і мукі,</p>
<p>К шчасьцю гасьцінец мне дай, пакажы!</p>
<p>….............................................................................</p>
<p>Ціха. Нічога ні чую, ні бачу.</p>
<p>Роіцца толькі нізведаны край,</p>
<p>Повен то шчасьця, то жаласьці, плачу,</p>
<p>То зло-хмурлівы, то сьветлы, як рай...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>