<div class="container">
<div class="book-utils">
<div id="qrcode"></div>
<a href="/Ales_Harun/Lirnik_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1918 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Лірнік -->
<h2><a href="http://knihi.com/Ales_Harun/">Алесь Гарун</a></h2>
<h2>Лірнік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хто лірніка з вас знаў? Хто ведаў з вас старога,</p>
<p>Які з кійком ў руцэ ўвесь край наш абхадзіў?</p>
<p>Памёр, памёр сівы! Свой дар панёс да Бога,</p>
<p>Што ліру даў яму і песню прысудзіў.</p>
<p>Хто бачыў з вас яго сідзячым на кургане</p>
<p>Тагды, як зачынаў румяніцца усход?</p>
<p>Ён там любіў спяваць, што некалі паўстане</p>
<p>І будзе вольна жыць каханы ім народ.</p>
<p>Шуміць вяршынай дум — падзеі ўспамінае,</p>
<p>Каторых сведкаю зрабіўся на жыцці,</p>
<p>А лірнік наш стары з шумоў тых спеў складае —</p>
<p>Рука на корбе спіць ў чароўным забыцці.</p>
<p>Праходзіць слава ўся — аб ёй народ забыўся</p>
<p>Князі, і воіны, і мескі люд, і кмет,</p>
<p>Які не менш баяр старынаю гардзіўся...</p>
<p>І, сам не знаючы, раняе слёзы дзед.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>