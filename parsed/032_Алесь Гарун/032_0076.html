<div class="container">
<div class="book-utils">
<div id="qrcode"></div>
<a href="/Ales_Harun/Kamu_sto.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1914 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Каму што -->
<h2><a href="http://knihi.com/Ales_Harun/">Алесь Гарун</a></h2>
<h2>Каму што</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Жарт.)</p>
<p> </p>
<p>У самы жар, у летні час,</p>
<p>Ужо у поудзень, па абедзе,</p>
<p>На заутра у горад, на кірмаш.</p>
<p>Народу цьма ідзець і едзе.</p>
<p>Ну, ехаць добра, хоць пячэ,</p>
<p>Але ж ісьці дык во дзе мука!</p>
<p>А як з паклажаю яшчэ,</p>
<p>Дык то найгоршая дакука.</p>
<p>Хаця каб крышку адпачыць—</p>
<p>Ідзеш, ідзеш, ды трэба сесьці,</p>
<p>Бо пуд ці пару валачыць,</p>
<p>То ні пярынку у жмені несьці.</p>
<p>Калі-ж карчма,—ну, тутка стой!</p>
<p>Тут можна выпіць і паесьці,</p>
<p>А за работай мілай той,</p>
<p>З знаемым гутарку завесьці.</p>
<p>Зыйшліся гэтак у карчме раз</p>
<p>Наш беларус, цыган, хахол,</p>
<p>І неяк трапіло на час,</p>
<p>Што за адзін прыселі стол.</p>
<p>Адзін узяу сябе мядку,</p>
<p>Другі — гарчыну той — поупляшкі,</p>
<p>Пакуль сядзелі у халадку,</p>
<p>Зьвялі знаемство, то-ж ні цяжка</p>
<p>Цыган да гораду сьпяшыу,—</p>
<p>Каня ен добра знау усе вады, -</p>
<p>Купляу, меняуся — ні грашыу,</p>
<p>Купцом на коні давау рады.</p>
<p>Хахол Маучба ішоу з работ,—</p>
<p>Заробак добры меу, багаты,—</p>
<p>Шукау сябра, каб без клапот</p>
<p>Даехаць з ім да роднай хаты.</p>
<p>У горад брыу цяле прадаць</p>
<p>Наш Янка Цьвік, празваннем Дыба:</p>
<p>Падатак мусіу ен аддаць.</p>
<p>А так — цяле самому трэба</p>
<p>Адно вось так, другое не,—</p>
<p>Сядзяць і зюкаюць паціху,</p>
<p>Ажно глядзі ты, вохці мне!</p>
<p>Зайшлі у спрэчку, клічуць ліхо.</p>
<p>Каб іх на царство узьвялі.</p>
<p>— Аб гэтым здумалі спрэчацца! —</p>
<p>Дык што рабіць-бы пачалі,</p>
<p>Якою працаю займацца?</p>
<p>«Вось я, здаецца, добра-б жыу,</p>
<p>«Гульнуу-бы я тады безпечна,</p>
<p>«С сваім народам бы дружыу,</p>
<p>«Кулеш усе еу бы ды яешні»,</p>
<p>Так кажэ Янка першы наш.</p>
<p>«Ну, дзе твой розум, белавусы?»—</p>
<p>Крычыць Моучба — «саусім німаш</p>
<p>«Між вас разумных, беларусы.</p>
<p>«От, я іначай бы зрабіу:</p>
<p>«У садку пад вішняю ляжау-бы,</p>
<p>«Увесь урад пры мне-б тут быу,</p>
<p>А я-бы правіу ды сьпевау-бы.</p>
<p>«А есьці — еу бы с салам хлеб,</p>
<p>«Крышыу галушкі-бы зубамі.</p>
<p>«І сало с салам, і яшчэ-б</p>
<p>«Я сало так-бы еу часамі.»—</p>
<p>—«Каб вас пярун! — крычыць цыган:—</p>
<p>«Абодва варты вы німнога,</p>
<p>«Вунь, той аббіты увесь саган</p>
<p>«Хоць грошык варт, а вы—нічога!</p>
<p>«Каб я папау у каралі,</p>
<p>«Дык мне усе гэта было-б мала.</p>
<p>«С казны-б украу я тры рублі,</p>
<p>«Украу каня — і... махні драла!» .</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>