<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Kab_ja_miela.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 1910 -->
<!-- HEADER_FIELD FirstPublicationYear: 1910 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Каб я мела... -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>Каб я мела...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Каб я крыллі лёгкай птушкі -</p>
<p>Салавейкі мела,</p>
<p>Ў гай вясёлы, гай зялёны</p>
<p>Я б не паляцела.</p>
<p>Каб я мела голас звонкі,</p>
<p>Голас салаўіны, -</p>
<p>Я б спяваць не паляцела</p>
<p>На дрэўцаў вяршыны...</p>
<p>Я бы з песняй паляцела</p>
<p>Ў горад той далёкі,</p>
<p>Там ёсць дом - пануры, сумны,</p>
<p>Цёмны і высокі...</p>
<p>На акне закратаваным</p>
<p>Я бы з песняй села</p>
<p>І астрожнікам няшчасным</p>
<p>Сваю песню б пела.</p>
<p>Я спявала б аб свабодзе,</p>
<p>Аб шчаслівай долі,</p>
<p>І забыліся б пад песню</p>
<p>Яны пра няволю.</p>
<p>Галасамі дзіўных чараў</p>
<p>Я бы залівалась,</p>
<p>Лясоў, ніў прыволле нашых</p>
<p>Нагадаць старалась.</p>
<p>І пад песню маю думкі</p>
<p>Іх бы прасвятлелі,</p>
<p>Твары радаснай усмешкай,</p>
<p>Шчасцем увяснелі,</p>
<p>І не цяжкая была бы</p>
<p>Ім тады няволя,</p>
<p>Бо пад песню яны б снілі</p>
<p>Аб шчаслівай долі.</p>
<p> </p>
<p><i>1914</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>