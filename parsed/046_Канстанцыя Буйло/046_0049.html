<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Jamu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 1943 -->
<!-- HEADER_FIELD FirstPublicationYear: 1943? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Яму -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>Яму</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты прыедзеш ка мне, і у доме маім</p>
<p>У той час маё шчасце ўваскрэсне ізноў.</p>
<p>І не будзе туга ліць у сэрца палын,</p>
<p>Наліваць яе горыч у кроў.</p>
<p>Без цябе мне і сонца не свеціць ў акно,</p>
<p>І аб яснай вясне не шапочуць лісты...</p>
<p>Цяжка жыць аднаму - жыць не лёгка адной,</p>
<p>Гэта ведаеш, пэўна, і ты.</p>
<p>Нахіліўся б ка мне твой прыветлівы твар,</p>
<p>Да грудзей бы тваіх галаву прытуліць...</p>
<p>Пацалункаў успыхнуў бы радасны жар -</p>
<p>І жаданне любіць, і любіць...</p>
<p>Колькі моцы ў каханні! І колькі красы!</p>
<p>Будзіць дум яно смелых шырокі размах.</p>
<p>Ты кранешся рукой маёй цяжкай касы -</p>
<p>І я лёгкай раблюся - як птах.</p>
<p>Мне здаецца, я дзесьці высока ляту,</p>
<p>Сэрца грэе бязмежнага шчасця агонь.</p>
<p>Ўнізе рэкі шумяць і палеткі цвітуць,</p>
<p>Льецца неба блакітная тонь.</p>
<p>І нічога цяжкога на свеце няма.</p>
<p>Я усё, найцяжэйшае, лёгка зраблю,</p>
<p>Толькі б ты мяне ласкай любві падтрымаў,</p>
<p>Гаварыў мне: - Я твой! Я люблю!..</p>
<p> </p>
<p><i>1943</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>