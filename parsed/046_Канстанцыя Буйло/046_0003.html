<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Vaal_Ja_usio_uzo_spalila_na_altary.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 1914; 1966 -->
<!-- HEADER_FIELD FirstPublicationYear: 1914 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Ваал! Я ўсё ужо спаліла на алтары...» -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>«Ваал! Я ўсё ужо спаліла на алтары...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ваал! Я ўсё ужо спаліла на алтары...</p>
<p>Глядзі: высокаю узносіцца гарой</p>
<p>Мой попел - і няма ўжо больш ў мяне ахвяры, -</p>
<p>Дык не гудзі ты там пракляццем нада мной,</p>
<p>Бо ўсё, што мела я, спаліла на алтары...</p>
<p> </p>
<p>Ахвярнік мой агонь меў вельмі загарачы:</p>
<p>Чуць што я клала там - згарала ўміг датла,</p>
<p>А я... я ўсё нясла - я не магла іначай -</p>
<p>Усю душу маю я па куску нясла.</p>
<p>А ён усё спаліў... бо вельмі быў гарачы...</p>
<p> </p>
<p>Глядзі: у попеле агеньчык ледзь-ледзь тлее...</p>
<p>Во - згас! Не! Зноў бліснуў залочаным рубцом</p>
<p>(То дапаляецца астатняя надзея):</p>
<p>Што зоймецца ізноў гарачым ён агнём</p>
<p>І новая на ім ахвяра ўспламянее...</p>
<p> </p>
<p>Ваал! Надзея йшчэ тліць на маім алтары,</p>
<p>Пад попелу ужо застыўшаю гурбой,</p>
<p>І хоць сягоння я не маю ўжо ахвяры,</p>
<p>Ты не гудзі сваім пракляццем нада мной,</p>
<p>Бо йшчэ надзея тліць іскрою на алтары.</p>
<p> </p>
<p><i>1914</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>