<div class="container">
<div class="book-utils">
<div id="qrcode"></div>
<a href="/Arkadz_Kulasou/Ja_chacie_abaviazany_prapiskaju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1963 -->
<!-- HEADER_FIELD FirstPublicationYear: 1964 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Я хаце абавязаны прапіскаю...» -->
<!-- HEADER_FIELD Uploaded: 2011-08-01T09:00:02Z -->
<!-- HEADER_FIELD Year: 1963 -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>«Я хаце абавязаны прапіскаю...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я хаце абавязаны прапіскаю —</p>
<p>Калыскаю, падвешанай пад столь.</p>
<p>Я маці абавязан кожнай рыскаю,</p>
<p>Драўлянай лыжкаю, глінянай міскаю —</p>
<p>Усім, чым працы абавязан стол.</p>
<p>Я — матчын спеў, я — матчыны трывогі,</p>
<p>Я — матчын гнеў, які ўставаў на ногі,</p>
<p>Гнаў смерць на Захад — у нару з нары —</p>
<p>Трацілаваю пугай перамогі.</p>
<p>Дыміліся сямі франтоў дарюгі</p>
<p>За мной, як дынамітныя шнуры.</p>
<p>Пазбавіўшы ад грознага відовішча</p>
<p>Свет, не дазволю я, каб дым і пыл</p>
<p>Зямлю ператварыў у бамбасховішча,</p>
<p>Мільярд прапісак — у маўклівы прысак,</p>
<p>Мільярд калысак — у мільярд магіл,</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>