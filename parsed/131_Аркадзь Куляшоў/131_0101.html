<div class="container">
<div class="book-utils">
<div id="qrcode"></div>
<a href="/Siarhiej_Jasienin/Bacu_son_ja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1925 -->
<!-- HEADER_FIELD SectionAuthor: Вершы -->
<!-- HEADER_FIELD Title: Бачу сон я... -->
<!-- HEADER_FIELD Translation: Аркадзь Куляшоў -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Бачу сон я...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Бачу сон я. Поўнач зорная.</p>
<p>Белы конь. Дарога чорная.</p>
<p>Да мяне на тым кані</p>
<p>Едзе госця ў цішыні.</p>
<p>Едзе, едзе мілая,</p>
<p>Толькі нелюбімая.</p>
<p> </p>
<p>Эх, бярозка руская!</p>
<p>Шлях-дарожка вузкая.</p>
<p>Дзеля той, што я люблю,</p>
<p>Госцю гэтую маю</p>
<p>Ты стрымай бяссоннымі</p>
<p>Веццямі зялёнымі.</p>
<p> </p>
<p>Свеціць месяц. Сінь і змрок.</p>
<p>У каня — упарты крок.</p>
<p>Ззянне, ззянне дзіўнае,</p>
<p>Нібы для адзінае —</p>
<p>Той, што як святло сама</p>
<p>І якой даўно няма.</p>
<p> </p>
<p>Хуліган я, хуліган,</p>
<p>Вершы мне, як дурнап’ян.</p>
<p>Я з нялюбай, каб запал</p>
<p>Не патух, не заняпаў,</p>
<p>Каб лясную Русь любіць,</p>
<p>Паміруся, так і быць.</p>
<p> </p>
<p>1925</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Arkadz_Kulasou/">Аркадзь Куляшоў</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>