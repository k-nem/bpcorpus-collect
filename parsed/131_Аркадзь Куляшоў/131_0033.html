<div class="container">
<div class="book-utils">
<div id="qrcode"></div>
<a href="/Arkadz_Kulasou/Mlyn.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1949? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Млын -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>Млын</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>З дзеўчынай развітваўся юнак,</p>
<p>Аддаваў яе шляхам, далінам.</p>
<p>- Лепш бы млынам стаць... -</p>
<p>Падумаў так</p>
<p>І зрабіўся на тым месцы млынам.</p>
<p>Людзі жыта носяць дзень у дзень,</p>
<p>А драўляны млын слухмяна меле.</p>
<p>Замест сэрца - б'юцца жорны ў целе,</p>
<p>А замест крыві -</p>
<p>Вады струмень...</p>
<p>Кажа нам паданне пра яго,</p>
<p>Што не можа ён з тых чараў выйсці,</p>
<p>Як не перамеле усяго,</p>
<p>Што яму належала калісьці.</p>
<p>Як належала яму не шмат,</p>
<p>Дык спадзе з яго палон драўляны,</p>
<p>Прыйдзе зноў ён вольны да дзяўчат,</p>
<p>Ні ў адну яшчэ не закаханы.</p>
<p>А як шмат?.. Але гадаць не след,</p>
<p>Бо адзін ён ведае пра тое,</p>
<p>Што яму належаў цэлы свет,</p>
<p>Як хадзіў з дзяўчынай у жытное.</p>
<p> </p>
<p><i>1939</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>