<div class="container">
<div class="book-utils">
<div id="qrcode"></div>
<a href="/Arkadz_Kulasou/Hadzinnik_moj_-_nie_sonca,_sto_u_zienicie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1962 -->
<!-- HEADER_FIELD FirstPublicationYear: 1962 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Гадзіннік мой - не сонца, што ў зеніце...» -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>«Гадзіннік мой - не сонца, што ў зеніце...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Гадзіннік мой - не сонца, што ў зеніце,</p>
<p>Гадзіннік мой - не сэрца, што ў грудзях.</p>
<p>Сваім дакладным часам на арбіце</p>
<p>Сама зямля мой вымярае шлях.</p>
<p> </p>
<p>Начы і дні адбіўшы чаргаванне,</p>
<p>На месцы не стаяць мацерыкі -</p>
<p>Па іх жывым і сонечным экране</p>
<p>Бягуць дарог і рэчак ручнікі.</p>
<p> </p>
<p>Дыван вясны перацвітае ў лета,</p>
<p>Завея лісцяў - у сняжынак пух;</p>
<p>Я не хачу, каб некалі ўсё гэта,</p>
<p>Хаця б на момант, свой спыніла рух.</p>
<p> </p>
<p>Хай сэрца стане, сонца ў хмарах згіне,</p>
<p>А ты, Зямля, няспынным крокам кроч,</p>
<p>Не дай на той мне ўпасці палавіне,</p>
<p>Дзе дня не будзе, будзе толькі ноч.</p>
<p> </p>
<p><i>1962</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>