<div class="container">
<div class="book-utils">
<div id="qrcode"></div>
<a href="/Piatrus_Brouka/Pramova_faktami.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Броўка -->
<!-- HEADER_FIELD CreationYear: 1930 -->
<!-- HEADER_FIELD Edition: Броўка П. Збор твораў: У 9-ці т. Т. 1. Вершы. Паэмы, 1926-1941 /Прадм. М.Яроша.-Мн.: Маст. літ., 1987.- с. 165-168 -->
<!-- HEADER_FIELD FirstPublicationYear: 1930 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD SectionAuthor: Паэмы -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/паэма -->
<!-- HEADER_FIELD Title: Прамова фактамі -->
<h2><a href="http://knihi.com/Piatrus_Brouka/">Пятрусь Броўка</a></h2>
<h2>Прамова фактамі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Стой!</p>
<p>Вартавы, як заведзены, крочыць...</p>
<p>Вільня. Лукішкі. Пярэдні план.</p>
<p>Гэта турма раве да паўночы</p>
<p>Крывёю рабочых,</p>
<p>Крывёю сялян.</p>
<p>На твары ў жандара —</p>
<p>Вялікае свята.</p>
<p>Лозунг жандараў: калоць і біць!</p>
<p>Заціснуты ў душныя казематы</p>
<p>Геній, вучоны і барацьбіт.</p>
<p>Хочуць трупярняй жывога мяса,</p>
<p>Кратамі сэрца скаваць ад бур.</p>
<p>Гэта — культура</p>
<p>Іхняга класа,</p>
<p>«Дэмакратычней» з усіх культур.</p>
<p>Учора. Сягоння.</p>
<p>Астрожная брама,</p>
<p>Жалезам зубоў</p>
<p>Ашчэрыўшы рот,</p>
<p>Косці краіны свінцом надламала,</p>
<p>На грудзі паставіла панскі бот.</p>
<p>Дарэмна пільнуеш, турэмнік нязменны,—</p>
<p>Сэрца рабочых на кожным рагу!</p>
<p>Думы, як зоры, праз чорныя сцены</p>
<p>Стрэламі волі бягуць.</p>
<p>Тут дыялектыка: дзе радасць, дзе гора.</p>
<p>Званчэй баляванне,—</p>
<p>Нам больш клапот.</p>
<p>На лакавых ботах сонца і шпоры,</p>
<p>Ашчэрыўся дратвай</p>
<p>Юхтовы бот.</p>
<p> </p>
<p> </p>
<p>* * *</p>
<p> </p>
<p>Паўстань, гісторыя, скажы!</p>
<p>Дрыжы ў трывозе, польскі пан!</p>
<p>(Жывыя помнікі — крыжы</p>
<p>Распятых шляхтаю сялян.)</p>
<p>Над Беларуссю ноч была,</p>
<p>Пажар гуляў замест заранкі.</p>
<p>Скакаў раз’юшаны улан,</p>
<p>Хрышчоны доларам і франкам.</p>
<p>Ішлі ў ангельскіх паліто,</p>
<p>Ішлі, плявалі ў твар чужынцы.</p>
<p>Стаяла вёска сіратой</p>
<p>У пісягах каля гасцінца.</p>
<p>І золлю,</p>
<p>Ветрамі,</p>
<p>Марозам</p>
<p>Шукала шчасця каля зор;</p>
<p>З-пад хмурых весніц беглі слёзы,—</p>
<p>Журбою поўніўся прастор;</p>
<p>Стаяла, думаўшы аб леце,</p>
<p>Лавіла ўсходнюю зару.</p>
<p>Ці знойдзеш ты</p>
<p>Жывое месца,</p>
<p>Каб ран не мела Беларусь?</p>
<p>Дрыжалі ў сполаху парогі,</p>
<p>У поле вораг кінуў смерч.</p>
<p>Па ўсіх запутніках, дарогах</p>
<p>Шпацыравала госцем смерць.</p>
<p>Прыедуць.</p>
<p>Звяжуць.</p>
<p>Павядуць...</p>
<p>Раслі турэмныя палацы.</p>
<p>Ды толькі ўкрадкай, па ваду</p>
<p>Ішоўшы, мацеры паплачуць.</p>
<p>Хто гора гэтага не стрэў?</p>
<p>Ты помніш енкі і літанні?!</p>
<p>На кожнай вуліцы — расстрэл,</p>
<p>У кожнай хаце — катаванне!</p>
<p>А між мільёнаў новых крат,</p>
<p>Між мук і горычы пякельнай</p>
<p>Стаяў палац, гуляў сатрап,</p>
<p>На спінах нашых граў вяселле.</p>
<p> </p>
<p>* * *</p>
<p>Было слёз-азёраў многа,</p>
<p>Кожны клікаў сваю долю.</p>
<p>Бушавалі легіёны...</p>
<p>Пан жа быў рахман і весел.</p>
<p>А мы сцежкаю, дарогай</p>
<p>І лагчынаю, і полем</p>
<p>Беглі гора і праклёны</p>
<p>Пахаваць у цёмным лесе.</p>
<p>Сосны стромкія прымалі</p>
<p>У свае абшары крыўду,</p>
<p>Гадавалі нашы думы,</p>
<p>Прыкрывалі нас ад золі,</p>
<p>Вольнымі мы ў лесе сталі,</p>
<p>Зналі — хутка нашы прыйдуць;</p>
<p>Загалосяць звонка струны,</p>
<p>Будзе радасць, знікнуць болі.</p>
<p>У лясах расла краіна,</p>
<p>А з-пад сёл ішлі клапоты</p>
<p>Разам з чорстваю скарынкай...</p>
<p>Кожны быў адданым сынам,</p>
<p>Біўся з ворагам заўзята,</p>
<p>Нёс з сабою кулямёты,</p>
<p>Нёс патронаў стужкі, скрынкі.</p>
<p> </p>
<p>* * *</p>
<p>Так стварыліся атрады,</p>
<p>Сцяг паднялі атаманы,</p>
<p>Падалі каманду дружна:</p>
<p>— Гэй!</p>
<p>За кроў! Усе змагацца!</p>
<p>З панскіх губ апала радасць,</p>
<p>І разбіўся кубак п’яны;</p>
<p>Знікла сіла,</p>
<p>знікла мужнасць,—</p>
<p>Занялі агні палацы.</p>
<p> </p>
<p> </p>
<p>* * *</p>
<p>Вясной мільёнам кілават</p>
<p>Наспела помста,</p>
<p>Злосць наспела.</p>
<p>— Дакуль жа будзе так, скажы?..</p>
<p>І глоткай ў тысячы гармат</p>
<p>Чырвоны фронт ударыў смела:</p>
<p>— Беларусь</p>
<p>павінна</p>
<p>жыць!</p>
<p>Беглі з фронту легіёны:</p>
<p>— Як, панове, тут змагацца?</p>
<p>Беларус біў,</p>
<p>Біў расіец,</p>
<p>Украінец біў бандытаў.</p>
<p>І няслі мы сцяг чырвоны,</p>
<p>Сімвал вольнасці і працы,</p>
<p>Ў бойках кулямі прабіты...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>