<div class="container">
<div class="book-utils">
<div id="qrcode"></div>
<a href="/Jan_Barsceuski/Wiersze-pol.epub">epub</a>
</div>
<!-- HEADER_FIELD Authors: Ян Баршчэўскі -->
<!-- HEADER_FIELD AuthorsTranslated: Jan Barszczewski -->
<!-- HEADER_FIELD Lang: pol -->
<!-- HEADER_FIELD LangOrig: pol -->
<!-- HEADER_FIELD SectionAuthor: Вершы -->
<!-- HEADER_FIELD Source: Альманах «XIX стагоддзе» (<a href=http://almanach.knihi.com>http://almanach.knihi.com</a>), <a href=http://almanach.knihi.com/index.html>Кніга I</a> -->
<!-- HEADER_FIELD Title: Wiersze -->
<h2><a href="http://knihi.com/Jan_Barsceuski/">Jan Barszczewski</a></h2>
<h2>Wiersze</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p> </p>
<p><b>BURZA</b></p>
<p> </p>
<p>Kiedy świat nocy pokrył cienie -</p>
<p>O, jak wielki tłum!</p>
<p>W głowie smutnych dum,</p>
<p>Na każde mojej przeszłości wspomnienie!</p>
<p> </p>
<p>Z zachodu na wschód całun burzy sięga -</p>
<p>Słychać ptaków krzyk,</p>
<p>Szum drzew, - wiatrów ryk, -</p>
<p>Tam upadł piorun jak ognista wstęga...</p>
<p> </p>
<p>O, ileż marzeń w duszę moją leci!...</p>
<p>A z nimi ten czas,</p>
<p>Co błysnął mi i zgasł,</p>
<p>I co już więcej nigdy nie zaświeci!...</p>
<p> </p>
<p>Przyjdzie godzina co chmury roztrąca -</p>
<p>Zmilknie burzy szum -</p>
<p>Lecz nie zwieje dum</p>
<p>I burzy w duszy mej nie będzie końca!</p>
<p> </p>
<p> </p>
<p><b>DO ALMY</b></p>
<p> </p>
<p>Dla czego ciągle smutny rozmyślam o tobie?</p>
<p>Chcę widzieć choć z daleka jasność twego czoła,</p>
<p>Lecz ty, jak sen przyjemny, jak postać anioła,</p>
<p>Wnet znikasz - i żal tylko zostawisz po sobie!</p>
<p> </p>
<p>Idę wszędzie za tobą - choć dusza w żałobie,</p>
<p>Brzemię ciągłych goryczy ledwie dźwigać zdola...</p>
<p>«On zginie jak szaleniec!» - tak nie jeden woła.</p>
<p>Ja wszędzie szukam ciebie, ja marzę o tobie...</p>
<p> </p>
<p>Choć straszna grozi burza, - ciarpliwy i śmiały</p>
<p>Ja przez pustynie świata ostrą idą drogą,</p>
<p>Tu szydzą ze mnie chmury, tu mi grożą skały -</p>
<p> </p>
<p>Ranią, szydzą i grożą, lecz wstszymać nie mogą!..</p>
<p>Almo! O, ja aż wtenczas zgubię cię na wieki,</p>
<p>Gdy śmierć gdzieś mi w pielgrzymce zasłoni powieki.</p>
<p> </p>
<p> </p>
<p><b>DO JULII</b></p>
<p> </p>
<p>Błysła droga ognista spadającej gwiazdy,</p>
<p>Blaskiem lamp pałających świca się ulice,</p>
<p>Gdzieniegdzie tylko słychać grzmoty przędkiej jazdy,</p>
<p>Gdzieniegdzie się odzezwie czujna straż stolicy.</p>
<p>Ten czas jest dla spocznku, a mię smutek truje,</p>
<p>Próżno się utrudzone zamknąć oko silę;</p>
<p>Myśl moja w kraj pamiątek bez snu ulatuje,</p>
<p>Gdzie niegdyś upłynęły życia mego chwile.</p>
<p>Pamiętam niegdyś dzwonek klasztorny swem brzmieniem</p>
<p>Zwoływał towarzуszów młodych do gromady,</p>
<p>Serce nie było jeszcze znajome z zmartwieniem,</p>
<p>Nie znałem ani świata, ani losu zdrady.</p>
<p>Przeznaczenie, niestały czas wszystko odmieni,</p>
<p>Znikła radość prawdziwa jako snu marzenie,</p>
<p>Zamilkł dzwonek klasztorny w powietrznej przestrzeni,</p>
<p>I dzwoni tylko w myśli jego tęskne brzmienie.</p>
<p>Wpłynałem na burzliwe morze tego świata,</p>
<p>Nie dla tego, by skarby bogate dobywać,</p>
<p>Lub też sławą ogłosić życia mego lata,</p>
<p>Ale że każdy musi po tych falach pływać.</p>
<p>I kiedy jasne niebo skryły nieszczęść chmury,</p>
<p>I groźnie zoszumiała przestszeń wód głęboka,</p>
<p>Błysła śród chmur przedemną piękna gwiazdka z góry,</p>
<p>A to było spotkanie pierwsze twego oka!</p>
<p>Mniemałem, że ta gwizdka, co mym rządzi losem,</p>
<p>Rokowała szczęśliwa w żegludze odmianę,</p>
<p>Ośmielony, jak gdyby przewodnika głosem,</p>
<p>Zwyciężę groźby morza, w cichym porcie stanę.</p>
<p>Nie dla mnie ta na niebie gwiazdka w pięknym blasku!</p>
<p>Zaszła ona i piękła nadziei kotwica;</p>
<p>Uległy przeznaczeniu nim zginę na piasku,</p>
<p>Płynę powolny burzy, gdzie mię wir pochwyca.</p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: Альманах «XIX стагоддзе» (<a href="http://almanach.knihi.com">http://almanach.knihi.com</a>), <a href="http://almanach.knihi.com/index.html">Кніга I</a><br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>