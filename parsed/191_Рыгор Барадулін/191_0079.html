<div class="container">
<div class="book-utils">
<div id="qrcode"></div>
<a href="/Siarhiej_Jasienin/Zachlynuusia_blakit_ad_ahniu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1923 -->
<!-- HEADER_FIELD SectionAuthor: Вершы -->
<!-- HEADER_FIELD Title: Захлынуўся блакіт ад агню... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Захлынуўся блакіт ад агню...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Захлынуўся блакіт ад агню,</p>
<p>Забываюцца родныя далі.</p>
<p>Пра каханне пяю ўпершыню,</p>
<p>Першы раз я зарокся скандаліць.</p>
<p> </p>
<p>Быў я ўвесь — як запушчаны сад,</p>
<p>На жанчын і на зелле быў падкі.</p>
<p>Знадакучыла піць напрапад</p>
<p>І жыццё разгубляць без аглядкі.</p>
<p> </p>
<p>Мне б сачыць толькі кожны твой міг,</p>
<p>Кары вір тваіх воч з трывогай,</p>
<p>Каб, не любячы дзён былых,</p>
<p>Не магла ты пайсці да другога.</p>
<p> </p>
<p>Поступ лёгкі, ласкавы стан,</p>
<p>Толькі б сэрца пазнала надзею,</p>
<p>Як умее кахаць хуліган,</p>
<p>Як пакорлівым быць умее.</p>
<p> </p>
<p>Я б забыўся навек на шынкі,</p>
<p>Знацца б з вершамі не давялося,</p>
<p>Толькі б чуць ціхі дотык рукі,</p>
<p>Валасоў тваіх ціхую восень.</p>
<p> </p>
<p>Загадай — я твой след даганю</p>
<p>Ці ў сваіх, ці ў нялюбых далях.</p>
<p>Пра каханне пяю ўпершыню,</p>
<p>Першы раз я зарокся скандаліць.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>