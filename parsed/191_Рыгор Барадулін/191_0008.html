<div class="container">
<div class="book-utils">
<div id="qrcode"></div>
<a href="/Ryhor_Baradulin/Treba_doma_byvac_casciej.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Рыгор Барадулін -->
<!-- HEADER_FIELD CreationYear: 1960 -->
<!-- HEADER_FIELD Edition: невядомае -->
<!-- HEADER_FIELD FirstPublicationYear: 1961 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1961? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Трэба дома бываць часцей -->
<h2><a href="http://knihi.com/Ryhor_Baradulin/">Рыгор Барадулін</a></h2>
<h2>Трэба дома бываць часцей</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Трэба дома бываць часцей,</p>
<p>Трэба дома бываць не госцем,</p>
<p>Каб душою не ачарсцвець,</p>
<p>Каб не страціць святое штосьці.</p>
<p> </p>
<p>Не забыць, як падвялы аер</p>
<p>На памытай падлозе пахне,</p>
<p>Як у студню цыбаты асвер*</p>
<p>Запускае руку да пахі.</p>
<p> </p>
<p>Не забыць сцежкі той, што цябе</p>
<p>На дарогу выводзіла з дому,</p>
<p>Што у хаце там быў рубель</p>
<p>У цане і па курсу старому.</p>
<p> </p>
<p>Не забыць, як марозам злым</p>
<p>Клямка пальцы пячэ балюча</p>
<p>І адкуль на стале тваім</p>
<p>Бохан свежага хлеба пахучы.</p>
<p> </p>
<p>Помніць свой на іржышчы цень,</p>
<p>Не забыць, як завуць суседа,</p>
<p>Не забыць, як пяе пад дзень</p>
<p>За вясёлым сталом бяседа.</p>
<p> </p>
<p>Трэба дома бываць часцей,</p>
<p>Трэба дома бываць не госцем,</p>
<p>Каб душою ты стаў чысцей</p>
<p>І не страціў святое штосьці.</p>
<p> </p>
<p><i>* Асвер - журавель калодзежа.</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>