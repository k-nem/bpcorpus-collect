<div class="container">
<div class="book-utils">
<div id="qrcode"></div>
<a href="/Siarhiej_Jasienin/Rankam,_dzie_dremle_zmora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1915 -->
<!-- HEADER_FIELD SectionAuthor: Вершы -->
<!-- HEADER_FIELD Title: Ранкам, дзе дрэмле змора... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Ранкам, дзе дрэмле змора...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Ранкам, дзе дрэмле змора</p>
<p>Саломы, рагожных куткоў,</p>
<p>Ашчаніла яна сямёра</p>
<p>Рыжых сляпых шчанюкоў.</p>
<p> </p>
<p>Да вечара яна іх лізала,</p>
<p>Аблашчвала языком,</p>
<p>І дыміўся сняжок падталы</p>
<p>Пад мокрым яе жыватом.</p>
<p> </p>
<p>А вечарам, калі куры</p>
<p>З седала слухаюць змрок,</p>
<p>Гаспадар выйшаў хмуры,</p>
<p>Сямёра ўсіх паклаў у мяшок.</p>
<p> </p>
<p>Доўга бегла па гурбах белых, —</p>
<p>Да ягонай звыкала хады.</p>
<p>І так доўга, доўга дрыжэла</p>
<p>Незамёрзлая роўнядзь вады.</p>
<p> </p>
<p>Ледзь плялася назад вінавата,</p>
<p>Вылізваючы пот з бакоў,</p>
<p>Здаўся месячык ёй над хатай</p>
<p>Адным з яе шчанюкоў.</p>
<p> </p>
<p>Ў сінечу настылую звонка</p>
<p>Скавытала адна ў снягах.</p>
<p>Слізгануўся месячык тонкі,</p>
<p>За пагоркам знік у палях.</p>
<p> </p>
<p>Глуха, як ад падачкі няйначай,</p>
<p>Калі каменем кінуць на смех,</p>
<p>Пакаціліся вочы сабачыя</p>
<p>Залатымі зорамі ў снег.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>