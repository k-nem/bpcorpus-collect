<div class="container">
<div class="book-utils">
<div id="qrcode"></div>
<a href="/Alaksandar_Puskin/Prarok_baradulin.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD FilenameSuffix: baradulin -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе Р. Барадуліна -->
<!-- HEADER_FIELD OriginalCreationYear: 1826 -->
<!-- HEADER_FIELD SectionAuthor: Вершы -->
<!-- HEADER_FIELD Title: Прарок -->
<!-- HEADER_FIELD Translation: Рыгор Барадулін -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Прарок</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Душой знямогшыся зусім,</p>
<p>У змрок пустэльні я прыбіўся,</p>
<p>І шасцікрылы серафім</p>
<p>На раздарожжы мне з’явіўся,</p>
<p>І кстамі лёгкімі, як сон,</p>
<p>Маіх вачэй даткнуўся ён:</p>
<p>І вешчым зрэнкам даў раскрыцца,</p>
<p>Як у апуджанай арліцы.</p>
<p>Маіх вушэй даткнуўся ён,</p>
<p>І іх напоўніў шум і звон</p>
<p>І ўчуў я неба узрушэнне,</p>
<p>І ўвышыні анёлаў лёт,</p>
<p>І гад марскіх падводны ход,</p>
<p>І ніцае лазы гібенне.</p>
<p>І ён да губ маіх прынік,</p>
<p>І выдраў грэшны мой язык,</p>
<p>І хітры, і з лянотай млявай,</p>
<p>І джала мудрае змяі</p>
<p>У вусны ў сцішанай бруі</p>
<p>Уклаў дзясніцаю крывавай.</p>
<p>І грудзі мне рассек мячом,</p>
<p>І выцяг сэрца трапяткое,</p>
<p>І вугаль, што палаў агнём,</p>
<p>У грудзі ўклаў, як сэрца тое.</p>
<p>Як труп пустэльны, я ляжаў,</p>
<p>І голас божы загадаў:</p>
<p>«Паўстань, прарок, з празрэннем новым</p>
<p>Паўсюль на моры, на зямлі</p>
<p>Маёю воляй, дзейсным словам</p>
<p>Людскія душы папялі».</p>
<p> </p>
<p>1826</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>