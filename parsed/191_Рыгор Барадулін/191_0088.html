<div class="container">
<div class="book-utils">
<div id="qrcode"></div>
<a href="/Siarhiej_Jasienin/Mnie_sumna_na_ciabie_hladziec.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1923? -->
<!-- HEADER_FIELD SectionAuthor: Вершы -->
<!-- HEADER_FIELD Title: Мне сумна на цябе глядзець... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Мне сумна на цябе глядзець...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Мне сумна на цябе глядзець,</p>
<p>Шкада балючых успамінаў!</p>
<p>Ці толькі вербавую медзь</p>
<p>Нам верасень з табой пакінуў?</p>
<p> </p>
<p>Забрала сцюжа губ чужых</p>
<p>Тваё цяпло, трапёткасць цела.</p>
<p>Нібыта дождж імжаць не сціх</p>
<p>З душы, што неўпрыкмет змярцвела.</p>
<p> </p>
<p>Што ж! Мне не боязна яго.</p>
<p>Есць радасці інакшай шчырасць.</p>
<p>Бо засталося з усяго</p>
<p>Хіба што жоўты тлен і сырасць.</p>
<p> </p>
<p>Дый сам сябе я не ўбярог</p>
<p>Для ціхіх мар, для ўсмешак мілых.</p>
<p>Так мала пройдзена дарог,</p>
<p>Так многа зроблена памылак.</p>
<p> </p>
<p>Спадман жыцця, пусты разлад.</p>
<p>Не хопіць літасці і злосці.</p>
<p>Як могільнік, услалі сад</p>
<p>Бяроз абгрызеныя косці.</p>
<p> </p>
<p>Таксама адцвіцём і мы</p>
<p>І адшумім, як госці саду.</p>
<p>Не просім кветак у зімы,</p>
<p>Дык сум па іх — пустая звада.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>