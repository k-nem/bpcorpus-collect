<div class="container">
<div class="book-utils">
<div id="qrcode"></div>
<a href="/Ales_Zvonak/Balada_pra_kamunista.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1926 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Балада пра камуніста -->
<h2><a href="http://knihi.com/Ales_Zvonak/">Алесь Звонак</a></h2>
<h2>Балада пра камуніста</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У гэткую ноч не сустрэць чалавека,</p>
<p>Не чуцен у цемры сабачы брэх.</p>
<p>Грыміць навальніца, шалёныя ветры</p>
<p>Салому зрываюць са стрэх.</p>
<p> </p>
<p>А неба ад чорнае сажы чарней,</p>
<p>І нібы жывы кожны куст.</p>
<p>Гэй, хто там стаіць у ляску пры сасне?</p>
<p>Каго там пільнуе ў ляску?</p>
<p> </p>
<p>Нікога. Варушацца лапамі хвоі,</p>
<p>І лес прыдарожны — сцяной.</p>
<p>Ды чорнымі крыллямі над галавою</p>
<p>Махае спалохана ноч.</p>
<p> </p>
<p>Імчыцца і пудзіцца ў цемрадзі конь</p>
<p>Пад ветравы посвіст і шал.</p>
<p>І коннік трымае трывожнай рукой</p>
<p>Нагала халодную сталь.</p>
<p> </p>
<p>Не лішняю будзе твая асцярога,</p>
<p>На кожную дробязь зважай,—</p>
<p>Нямала яшчэ па лясах і дарогах</p>
<p>Блукае варожых зграй!</p>
<p> </p>
<p>Яшчэ чырванее ў Бярозе вада</p>
<p>Крывёй беларускіх сыпоў,</p>
<p>І ходзяць па сёлах і па гарадах</p>
<p>Раскаты рашучых баёў.</p>
<p> </p>
<p>Шуміць навальніца, згінае бярозы,</p>
<p>Што сталі, як волаты, ў рад.</p>
<p>Гэй, хто там? Гэй, хто там стаіць пры дарозе</p>
<p>Ці вораг закляты, ці брат?</p>
<p> </p>
<p>Нікога. Бязлюдна у цемры густой,</p>
<p>Шапоча бярозавы ліст,</p>
<p>Імчыцца упарта вярсту за вярстой</p>
<p>З пакетам у штаб камуніст.</p>
<p> </p>
<p>Не гонар яго падганяе, не слава,</p>
<p>Не страх перад ліўнем свінца:</p>
<p>Калі камуністу даручана справа,—</p>
<p>Яе давядзе да канца!</p>
<p> </p>
<p>І скача скрозь буру уперад і ўперад,</p>
<p>Пад ветравы гоман і свіст,</p>
<p>У фрэнчы суконным, пацёртым і шэрым,</p>
<p>З пакетам у штаб камуніст.</p>
<p> </p>
<p>Што гэта? Уздымаецца конь на дыбкі</p>
<p>І раптам кідаецца ўбок,</p>
<p>І падае вобзем з прабітай рукі</p>
<p>Наган на вільготны пясок...</p>
<p> </p>
<p>Засада. Чарга кулямёта з-за соснаў,</p>
<p>Вінтовачны беглы агонь...</p>
<p>Ратуй седака, адступаць яму позна,</p>
<p>Друг верны, салдацкі конь!</p>
<p> </p>
<p>...На ўсходзе далёкім зара занялася,</p>
<p>Пад’ём праіграў гарніст.</p>
<p>У фрэнчы суконным, дзе кроў запяклася.</p>
<p>Прымчаўся у штаб камуніст.</p>
<p> </p>
<p>1926</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>