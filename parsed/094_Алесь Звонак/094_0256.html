<div class="container">
<div class="book-utils">
<div id="qrcode"></div>
<a href="/Ales_Zvonak/Rozdum.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1993 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Роздум -->
<h2><a href="http://knihi.com/Ales_Zvonak/">Алесь Звонак</a></h2>
<h2>Роздум</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Наталлі Пятроўне, дачцэ</p>
</div>
<div class="CLEAR"></div>
<p> </p>
<p>Мне восемдзесят сем. Дваццаты век</p>
<p>Дабіць да ручкі вырашыў я цвёрда,</p>
<p>Хоць, можа, мне даўно пара ў кювет —</p>
<p>Пакрышкі колаў сцёрліся да корду.</p>
<p> </p>
<p>Магу й не трапіць я на той каўчэг,</p>
<p>Што будзе плыць у марсіянскім небе.</p>
<p>І сапраўды — мне тут куды ямчэй,</p>
<p>Зямному старцу, на бацькоўскай глебе.</p>
<p> </p>
<p>Табе ж ва ўсёй красе ў трыццаць год</p>
<p>Ступіць за грань двухтысячнага года</p>
<p>Без перашкод, без страшных тых згрызот,</p>
<p>Што сталі доляй горкаю народа!</p>
<p> </p>
<p>Злачынцаў знойдзе кара і канец.</p>
<p>Дух ачышчэння вее. Чутны крокі.</p>
<p>То Страшны Суд ідзе (таксама Тройка!) —</p>
<p>Бог-Дух Святы, Бог-Сын і Бог-Айцец!</p>
<p> </p>
<p>Не, мы жылі на свеце нездарма!</p>
<p>Праз век пакут, праз войны і пажары</p>
<p>Пранеслі мы аб Будучыні мару,</p>
<p>Якой цяпер ні ў нас, ні ў вас няма.</p>
<p> </p>
<p>І ўсё ж крыху зайздрошчу юным вам,</p>
<p>Хто будзе соткі абрабляць на Марсе,</p>
<p>Чыя балець не будзе галава</p>
<p>За форсу крах і за крушэнне фарсу.</p>
<p> </p>
<p>Вас, юных, вабіць прага навізны.</p>
<p>Ты шпацыруеш сёння па Берліну...</p>
<p>Вазьмі на памяць мне драбок Сцяны,</p>
<p>Што з аднае зрабіла дзве краіны...</p>
<p> </p>
<p>Мы й самі — як шчадрынскі унтэр той,</p>
<p>Што падзяляў на дзве паловы людства,</p>
<p>Дзе на адной — сам-насам ён, герой,</p>
<p>А на другой — астатняе паскудства...</p>
<p> </p>
<p>Заселі рыфмы ў горле камяком,</p>
<p>Пішу, а сэрца б’ецца ў рэбры порстка,</p>
<p>Не падсілкуеш верш каравяком,</p>
<p>А рыфмаў строй, як яблыньку, кампостам!</p>
<p> </p>
<p>Табе ж гасціць да восеньскіх дажджоў</p>
<p>У куртуазным горадзе Бруселі,</p>
<p>Дзе НАТА штаб, што матам крыў Хрушчоў</p>
<p>Пасля няўдач кубінскай каруселі.</p>
<p> </p>
<p>Грызе згрызота, нібы мыш таран:</p>
<p>Няўжо мы гэтак густа абруселі,</p>
<p>Што бакалаўры едуць аж з Бруселя</p>
<p>Да нас вучыцца мове расіян?!</p>
<p> </p>
<p>Што зробяць тут Гілевіч ці Пазьняк?</p>
<p>Іх голас — крык адзінак у пустыні,</p>
<p>Там, дзе ідзе шальмоўская гульня,</p>
<p>А ў банку — лёс знявечанай Айчыны!</p>
<p> </p>
<p>Дык што мне тыя космакараблі,</p>
<p>Дык што мне тая мова марсіянаў,</p>
<p>Калі маю ды на маёй зямлі</p>
<p>Так дружна топчуць ботам падкаваным!</p>
<p> </p>
<p>А нейчы голас шэпча мне: маўчы!</p>
<p>Няўжо ГУЛАГам шыю не намуляў?</p>
<p>Яшчэ не ўсе падохлі стукачы,</p>
<p>І нехта ўпотай адлівае кулю...</p>
<p> </p>
<p>А ты хутчэй вяртайся ў родны кут,</p>
<p>Хай спадарожны вецер дзьме з Ла-Манша.</p>
<p>Лепш, чым нуда ў падстрыжаным садку,</p>
<p>Збіраць апенькі ў пушчы між ламачча.</p>
<p> </p>
<p>Мы са старой век дбалі нездарма:</p>
<p>Набыта ўжо й разбітае карытка,</p>
<p>Ёсць залатая (у тамаце) рыбка...</p>
<p>Вось толькі мора сіняга няма!</p>
<p> </p>
<p>1993</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>