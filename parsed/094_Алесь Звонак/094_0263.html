<div class="container">
<div class="book-utils">
<div id="qrcode"></div>
<a href="/Ales_Zvonak/Savieckaja_ziamla.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1946 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Савецкая зямля -->
<h2><a href="http://knihi.com/Ales_Zvonak/">Алесь Звонак</a></h2>
<h2>Савецкая зямля</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На Хандыгу,</p>
<p>На Хандыгу</p>
<p>Бягуць аўтамабілі,</p>
<p>Удзень і ўноч па трасе</p>
<p>Грукочуць і пыляць.</p>
<p>Тайга, тайга навокал,</p>
<p>Тайга за міляй міля...</p>
<p>Якая ты бясконцая,</p>
<p>Савецкая зямля!</p>
<p>На Хандыгу,</p>
<p>На Хандыгу</p>
<p>Між гор,</p>
<p>Што ў кола сталі,</p>
<p>Лагчынамі распадкаў,</p>
<p>Праз дым і праз туман</p>
<p>Бягуць аўтамабілі</p>
<p>Да светлавокай далі,</p>
<p>Дзе коціць хвалі сінія</p>
<p>Сівы дзядок — Алдан...</p>
<p>Праз Хандыгу,</p>
<p>Праз землі</p>
<p>Якуціі далёкай,</p>
<p>Дзе горы аж да неба</p>
<p>Уздыбілі хрыбты,</p>
<p>Ты вабіш мяне, Бацькаўшчына,</p>
<p>Усмешкай яснавокай,</p>
<p>Далёкая і блізкая,</p>
<p>Адна з адзіных</p>
<p>Ты!</p>
<p>За Хандыгай,</p>
<p>На захадзе,</p>
<p>За ціхаю ракою,</p>
<p>Мігцяць у цемры ночы</p>
<p>Прыветныя агні.</p>
<p>Танклявая бярозка</p>
<p>Махае мне рукою,</p>
<p>Напевам танкаструнным</p>
<p>Сасновы бор звініць...</p>
<p>О боль салодкі смутку,</p>
<p>О шчасны міг вяртання,</p>
<p>Бацькаўшчыны мілай</p>
<p>Блакітны пахкі дым!</p>
<p>Дарэшты поўна сэрца</p>
<p>Трывожным хваляваннем</p>
<p>І пачуццём любові,</p>
<p>Заўсёды маладым.</p>
<p>Праз Хандыгу,</p>
<p>За Хандыгу</p>
<p>Бягуць аўтамабілі,</p>
<p>Удзень і ўноч па трасе</p>
<p>Грукочуць і пыляць...</p>
<p>Да гэтых вандраванняў</p>
<p>Цябе так не любіў я,</p>
<p>Бязмежная, цудоўная</p>
<p>Савецкая Зямля!</p>
<p> </p>
<p>1946</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>