<div class="container">
<div class="book-utils">
<div id="qrcode"></div>
<a href="/Ales_Zvonak/Daharela_zara_u_niebakrai.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1926 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Дагарэла зара ў небакраі..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Дагарэла зара ў небакраі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дагарэла зара ў небакраі,</p>
<p>На зямлю ноч спакойна лягла.</p>
<p>У гармонік бярозавы грае</p>
<p>Ў пералеску срабрыстая мгла.</p>
<p> </p>
<p>Цішыня. Над туманнай лагчынай,</p>
<p>Як браты, абняліся дубы...</p>
<p>Трэба выцерпець шмат за айчыну,</p>
<p>Каб яе навучыцца любіць.</p>
<p> </p>
<p>Прыпадзі да зямлі цёплай ніцма,</p>
<p>Да узоранай плугам раллі —</p>
<p>Ты пачуеш, як б’ецца крыніцай</p>
<p>Сэрца вечна жывое зямлі.</p>
<p> </p>
<p>Ты пачуеш, як новае слова</p>
<p>Завітала да нас на парог,</p>
<p>Як нястрымна праходзіць век новы</p>
<p>Па завілінах даўніх дарог;</p>
<p> </p>
<p>Як над краем, калісьці загнаным,</p>
<p>Як над краем спрадвечнай журбы</p>
<p>Узыходзіць світанак чаканы,</p>
<p>Несучы незвычайную быль...</p>
<p> </p>
<p>Цішыня. Хутка поўнач надыдзе</p>
<p>Сыпаць зор залаты авёс</p>
<p>Ды папасвіцца месяц выйдзе</p>
<p>На ліловую пашу нябёс...</p>
<p> </p>
<p>1926</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>