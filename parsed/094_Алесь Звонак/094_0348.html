<div class="container">
<div class="book-utils">
<div id="qrcode"></div>
<a href="/Alaksandar_Puskin/La_bierahou_ajcyny_dalniaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе А. Звонака -->
<!-- HEADER_FIELD SectionAuthor: Вершы -->
<!-- HEADER_FIELD Title: Ля берагоў айчыны дальняй... -->
<!-- HEADER_FIELD Translation: Алесь Звонак -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Ля берагоў айчыны дальняй...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Ля берагоў айчыны дальняй</p>
<p>Ўнікала ты зямлі чужой.</p>
<p>Ў час незабыўны, развітальны</p>
<p>Я доўга плакаў прад табой.</p>
<p>Мае знясіленыя рукі</p>
<p>Цябе стараліся стрымаць,</p>
<p>Журботы страшнае разлукі</p>
<p>Мой стогн маліў не супыняць.</p>
<p>Але на горач развітання</p>
<p>Не адказалі вусны мне:</p>
<p>З краіны змрочнага выгнання</p>
<p>Ты звала ў іншы край мяне.</p>
<p>Ты гаварыла — ў дзень спаткання</p>
<p>Пад неба дзіўнаю красой</p>
<p>Мы пацалункі і каханне</p>
<p>Паўторым зноўку, дружа мой...</p>
<p>Ды толькі там, дзе неба ззяе</p>
<p>У бляску вечнай пекнаты.</p>
<p>Ў цяні аліў, ў далёкім краю</p>
<p>Апошнім сном заснула ты.</p>
<p>Твая краса навек схавана</p>
<p>Магілы змрочнай цішынёй —</p>
<p>Ўсё ж пацалунку на спатканні</p>
<p>Чакаю я: ён за табой...</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ales_Zvonak/">Алесь Звонак</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>