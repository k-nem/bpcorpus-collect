<div class="container">
<div class="book-utils">
<div id="qrcode"></div>
<a href="/Ales_Zvonak/Blakitny_ahaniok.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1960 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Блакітны аганёк -->
<h2><a href="http://knihi.com/Ales_Zvonak/">Алесь Звонак</a></h2>
<h2>Блакітны аганёк</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ад квартала да квартала,</p>
<p>Ад кватэры да кватэры,</p>
<p>Не пастукаўшы ні разу,</p>
<p>Не крануўшы за званок,—</p>
<p>Нібы госць доўгачаканы,</p>
<p>Перад кім наросхрыст дзверы,</p>
<p>Ціха-ціха уваходзіць</p>
<p>К нам блакітны аганёк.</p>
<p> </p>
<p>І прыветная усмешка</p>
<p>Асвятляе твар жанчыны,</p>
<p>Нібы ў будучыню зроблен</p>
<p>Мнагавёрстны новы крок...</p>
<p>Доўга-доўга дабіраўся</p>
<p>Ён з далёкіх далячыняў,</p>
<p>Непрыкметны і няяркі</p>
<p>Той блакітны аганёк...</p>
<p> </p>
<p>Качагар змахнуў рукою</p>
<p>Пот салёны, пот гарачы,</p>
<p>Сыпануў на развітанне</p>
<p>Ў топку шуфлем вугалёк:</p>
<p>— Вось і ўсё. Ставай на змену</p>
<p>Назаўсёды, не іначай,</p>
<p>Грэй катлы, давай ім жару,</p>
<p>Наш блакітны аганёк!</p>
<p> </p>
<p>І прадымлены апальшчык</p>
<p>Прычыніў кацельні нетры:</p>
<p>— Раставай у небе чыстым,</p>
<p>Курны ўедлівы дымок!</p>
<p>Дыхай, друг зялёнакрылы,</p>
<p>Не атручаным паветрам,</p>
<p>Што прынёс у падарунак</p>
<p>Нам блакітны аганёк!</p>
<p> </p>
<p>I няўцям занятым людзям —</p>
<p>Людзям працы, людзям справы,</p>
<p>Азірнуцца хоць на момант,</p>
<p>Прыгадаць хаця б здалёк,</p>
<p>Як ішоў праз пушчы, стэпы</p>
<p>З прыкарпацкае Дашавы</p>
<p>Да сталіцы беларускай</p>
<p>Той блакітны аганёк.</p>
<p> </p>
<p>Дзьмулі з поўдня сухавеі,</p>
<p>Дзьмулі з поўначы завеі,</p>
<p>Асляпляла вочы спёка,</p>
<p>Парушыла сцюжа зрок.</p>
<p>Людзі моцнае пароды</p>
<p>Клалі трубы у траншэі,</p>
<p>Каб хутчэй дайшоў да мэты</p>
<p>Наш блакітны аганёк.</p>
<p> </p>
<p>Нагіналі шыі краны,</p>
<p>Цягачы раўлі сярдзіта,</p>
<p>Вязлі ногі у балоце,</p>
<p>На зубах скрыпеў пясок.</p>
<p>Кіламетр за кіламетрам,</p>
<p>Мужнай працаю здабыты,</p>
<p>Набліжаў да перамогі</p>
<p>Нас блакітны аганёк...</p>
<p> </p>
<p>І калі згасала лета,</p>
<p>Шапацела восень блізка,</p>
<p>З пазалочаных бярозак</p>
<p>За лістом злятаў лісток,</p>
<p>Далакопы і прарабы</p>
<p>Падышлі да ўскраін Мінска,</p>
<p>І ў вачах іх засвяціўся</p>
<p>Наш блакітны аганёк...</p>
<p> </p>
<p>1960</p>
<p> </p>
<p> </p>
<div class="EPIGRAPH">
<p>Разышліся навекі,</p>
<p>Адзін аднаго ж не забылі,</p>
<p>Белым голубам смутак лятае між</p>
<p>намі...</p>
</div>
<div class="CLEAR"></div>
<p> </p>
<p class="sign">Юльюш Славацкі</p>
<p>Гэта ўсё прамінула... Блакітнае плацце</p>
<p>І блакітных вачэй позірк ціхі і строгі...</p>
<p>Гэта ўсё называлася некалі шчасцем</p>
<p>Ці пачаткам вялікай сумеснай дарогі...</p>
<p> </p>
<p>Летні сад над Нявою, агні над Фантанкаіі,</p>
<p>Медны коннік на глыбе, залочаны шпіль...</p>
<p>Мы з табою на тым разышліся паўстанку,</p>
<p>Дзе прадрок навальніцу бязветраны штыль.</p>
<p> </p>
<p>І грымела яна, і высмальвала вочы,</p>
<p>Бліскавіцамі гневу штурхала ў баі,</p>
<p>Каб ізноў над Нявой серабрыстыя ночы</p>
<p>Ціхамірна праводзілі нас абаіх...</p>
<p> </p>
<p>Толькі час пралятае на крылах эпохі,</p>
<p>І другія прыходзяць сюды замест нас,</p>
<p>І над морам гуляюць далёка спалохі,</p>
<p>Зірк арліны пільнуе наш сон і наш час.</p>
<p> </p>
<p>Захавай жа яго, палінялае плацце,</p>
<p>Афарбоўкі юнацтва блакітны узор...</p>
<p>Калі будзеш хаця б выпадкова на Лахце,</p>
<p>Ўспомні белых начэй падвянечны убор!</p>
<p> </p>
<p>Хай ў сэрцах жыве успамін незабыўны,</p>
<p>Непаўторнага шчасця пара залатая,</p>
<p>Што на захадзе год нечаканым і дзіўным</p>
<p>Белым голубам смутку між нас пралятае...</p>
<p> </p>
<p>1960</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>