<div class="container">
<div class="book-utils">
<div id="qrcode"></div>
<a href="/Ales_Zvonak/Lasnaja_kazka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1958 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Лясная казка -->
<h2><a href="http://knihi.com/Ales_Zvonak/">Алесь Звонак</a></h2>
<h2>Лясная казка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ноч абсыпала срэбным бляскам</p>
<p>Галіны стромкае сасны.</p>
<p>Жыла ў душы лясная казка,</p>
<p>Якую чулі мы адны.</p>
<p> </p>
<p>Яе навеяў бор пявучы</p>
<p>На сцежках снежаньскай зімы.</p>
<p>Напеў салодкі і балючы</p>
<p>Пілі, захопленыя, мы.</p>
<p> </p>
<p>Ішлі, пабраўшыся за рукі,</p>
<p>Сябры юнацкіх даўніх дзён,</p>
<p>І толькі сэрцаў перастукі</p>
<p>Краналі змроку белы сон.</p>
<p> </p>
<p>Жыццю аддаўшы ўсё дарэшты,</p>
<p>Прайшоўшы тысячы дарог,</p>
<p>Не даказаў з нас кожны нешта</p>
<p>Ці проста выказаць не змог.</p>
<p> </p>
<p>...Зноў снежань... Цьмяны бляск вячоркі</p>
<p>Цяпер не раз згадае мне</p>
<p>Пра задушэўныя гаворкі,</p>
<p>Пра цёмны бор і белы снег...</p>
<p> </p>
<p>Цяплынь даўно забытай ласкі</p>
<p>Прашалясцела стараной,</p>
<p>А ўсё жыве лясная казка,</p>
<p>Якую склалі мы з табой...</p>
<p> </p>
<p>1958</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>