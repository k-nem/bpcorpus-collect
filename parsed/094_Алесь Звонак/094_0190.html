<div class="container">
<div class="book-utils">
<div id="qrcode"></div>
<a href="/Ales_Zvonak/Na_voziery_Dzeka_Londana.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1954 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На возеры Джэка Лондана -->
<h2><a href="http://knihi.com/Ales_Zvonak/">Алесь Звонак</a></h2>
<h2>На возеры Джэка Лондана</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З-за гары ўстае ружовы золак,</p>
<p>Туманы над возерам дымяць.</p>
<p>Рамантычны, пэўна, быў геолаг,</p>
<p>Што такое даў яму імя.</p>
<p> </p>
<p>Што ж? Яму за адкрыццё падзяка.</p>
<p>Першым ён праклаў цяжкі маршрут.</p>
<p>Жвавыя якуцкія канякі</p>
<p>Падымаюць нас па схону круч.</p>
<p> </p>
<p>Вышыня! Натоўп гранітных глыбаў.</p>
<p>Горны звал на стромкіх берагах.</p>
<p>Возера нявымеранай глыбі,</p>
<p>Як іртуць, паблісквае ў гарах.</p>
<p> </p>
<p>Вы яго не знойдзеце на карце,</p>
<p>Там яшчэ ці мала белых плям.</p>
<p>Можа быць, вулкана даўні кратэр</p>
<p>Помнік аб сабе пакінуў нам...</p>
<p> </p>
<p>Навакол раскінуліся сопкі —</p>
<p>Белых шапак белая града!</p>
<p>Харыус дурэе срэбрабокі,</p>
<p>Зіхаціць люстраная вада.</p>
<p> </p>
<p>Фантазёр-геолаг начатрада,</p>
<p>Тых мясцін заядлы воўк стары,</p>
<p>Рэй вядзе, як белыя каскады</p>
<p>З громам-грукам рынуцца з гары;</p>
<p> </p>
<p>Як пашлюць магутныя турбіны</p>
<p>У тайгу яскравыя агні...</p>
<p>Выцірае рукавом слязіну</p>
<p>Юкагір стары — наш праваднік.</p>
<p> </p>
<p>А пакуль — сюды кладуць дарогу.</p>
<p>Крышыць скалы з гулам аманіт.</p>
<p>І глядзяцца горныя атрогі</p>
<p>Ў глыбіню раскрытых таямніц...</p>
<p> </p>
<p>1954</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>