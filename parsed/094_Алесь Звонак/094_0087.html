<div class="container">
<div class="book-utils">
<div id="qrcode"></div>
<a href="/Ales_Zvonak/Veteran.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вэтэран -->
<h2><a href="http://knihi.com/Ales_Zvonak/">Алесь Звонак</a></h2>
<h2>Вэтэран</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Салдат былой вайны пакульгваючы йдзе.</p>
<p>Зарубцаваны шрам на твары — метка лёсу.</p>
<p>Юнача мой, заўваж па выпраўцы, хадзе,</p>
<p>Што перажыць яму на свеце давялося?!</p>
<p> </p>
<p>Ты бачыў — буйны град да долу гне калоссе,</p>
<p>Калі ж заціхне гром, паўстане дзе-нідзе</p>
<p>Такое, што зламаць віхурам не ўдалося,</p>
<p>Што без пары к грудзям зямлі не прыпадзе.</p>
<p> </p>
<p>Такіх пазнаеш ты па мужных рысах твару,</p>
<p>Па рэдкіх слоў вазе і позірку цяжкім,</p>
<p>Дзе нібы тлее жар далёкага пажару</p>
<p> </p>
<p>Ці водбліск бліскавіц адсвечвае у ім.</p>
<p>З такіх не зробіць страх сабе сляпой ахвяры,</p>
<p>Калі нахлыне бура з рокатам глухім...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>