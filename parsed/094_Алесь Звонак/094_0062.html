<div class="container">
<div class="book-utils">
<div id="qrcode"></div>
<a href="/Ales_Zvonak/Biez_ruzovych_akularau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1993 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Без ружовых акуляраў -->
<h2><a href="http://knihi.com/Ales_Zvonak/">Алесь Звонак</a></h2>
<h2>Без ружовых акуляраў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Па тэліку сачу, як хвалі словаблудства</p>
<p>Захлістваюць ахвяр блакітнага экрана,</p>
<p>Як пустазелле слоў дае усходы густа,</p>
<p>Як шчодра сыплюць соль лухты на нашы</p>
<p>раны...</p>
<p> </p>
<p>Вось нейкі «ліберал» раве на ўсю краіну,</p>
<p>Што ў рукі ўзяць гатоў дзяржаўную абузу,</p>
<p>Што вывядзе народ на тую каляіну,</p>
<p>Дзе запануе лад найноўшых Сіракузаў!<sup><a href="#footnote-1">2</a></sup></p>
<p> </p>
<p>І хоць у адрас наш ён цяўкае здалёку,</p>
<p>Губерняю сваёй назваў нас урачыста,</p>
<p>І хоць у паддаўкі гуляць мы ўмеем</p>
<p>лоўка,—</p>
<p>Ёсць у руках мятла, каб двор падмесці</p>
<p>чыста,</p>
<p>Тым больш што вопыт ёсць даваць пад зад</p>
<p>фашыстам...</p>
<p>Крутну на свой канал — і тут траскучы</p>
<p>«форум»,</p>
<p>Гадоўлі ўласнай тут бушуюць цыцэроны;</p>
<p>І свой клікуша ёсць, што дасць любому</p>
<p>фору,</p>
<p>Дарвацца б напралом хутчэй да мікрафона!</p>
<p> </p>
<p>Усіх і ўсё такі прамоўца можа збэсціць,</p>
<p>Вароты ўсім гатоў абпэцкаць каланіцай,</p>
<p>Да крызу ці інфаркту можа вас давесці,</p>
<p>Да «хуткай дапамогі», ложка у бальніцы.</p>
<p> </p>
<p>Узяўшы напракат і лексікон і мову —</p>
<p>Аб’едкі са стала старэйшага сабрата,</p>
<p>Плюе радзіме ў твар паклёпу брудным словам,</p>
<p>Хоць ведае: чыжу не быць арлом крылатым!</p>
<p> </p>
<p>Такі змахлярыць рад любую падтасоўку,</p>
<p>Дзе ісціны зярнятка й блізка не начуе,</p>
<p>Скажу такому словам класіка: салоўка,</p>
<p>Стук капытоў тваіх я вельмі добра чую!</p>
<p> </p>
<p>А хор, што кліча зноў у рай камуністычны,</p>
<p>Абрыдлы, як калісь уцёсаўскія песні?!</p>
<p>З бязладдзем тым хоць май ты голас</p>
<p>самы зычны,</p>
<p>Не справіцца ніхто, хоць лопні ты,</p>
<p>оць трэсні!</p>
<p> </p>
<p>Спытаць хачу: няўжо не збляк той колер мары,</p>
<p>Што так квяціста ўдоўж і ўшыркі</p>
<p>быў разросся?</p>
<p>Не, кажуць, тых ружовых акуляраў</p>
<p>Ужо даўно не носім мы на пераноссі!</p>
<p> </p>
<p>Быць можа, мне ў маім павелічальным шкельцы</p>
<p>Усё ў святле скажоным бачыцца занадта?</p>
<p>Не, як відаць, даўно нам свой патрэбен Ельцын,</p>
<p>Хоць пажадана ўсё ж без музыкі гарматнай...</p>
<p> </p>
<p>Мы ж ачмурэлі ўшчэнт ад тых «альтэрнатываў»,</p>
<p>«Кансенсусаў», «стагнацый», а найбольш</p>
<p>«інфляцый»!</p>
<p>А ўжо на падыходзе й «ваўчар» чэша грыву,</p>
<p>Ды і «рубель» вось-вось прышчэміць нешта</p>
<p>«зайцу»!</p>
<p> </p>
<p>Піліпаўка. Штоноч спраўляюць цэны гульбы...</p>
<p>Скажыце, хто пад зад падклаў нам тую міну,</p>
<p>Што даражэй за хлеб надзённы стала бульба?</p>
<p>І гэта у спрадвеку бульбяной краіне!</p>
<p> </p>
<p>Што ж думае народ? Народ маўчыць сурова,</p>
<p>Паглядвае на йгрышча тое нетаропка...</p>
<p>А прыйдзе час — ён цвёрда скажа сваё слова,</p>
<p>Паставіўшы на ўсім, і канчаткова, кропку!</p>
<p> </p>
<p>1993</p>
<div class="endnote-block">
<div class="footnote"><p><sup><a id="footnote-1">2</a></sup> Сіракузы — старажытны горад-дзяржава, дзе яшчэ задоўга да нашай эры існавала рабаўласніцкая дэмакратыя.</p>
</div>
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>