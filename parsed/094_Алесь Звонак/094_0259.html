<div class="container">
<div class="book-utils">
<div id="qrcode"></div>
<a href="/Ales_Zvonak/Respublika_maladaja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1930 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Рэспубліка маладая -->
<h2><a href="http://knihi.com/Ales_Zvonak/">Алесь Звонак</a></h2>
<h2>Рэспубліка маладая</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Штодня прачынаецца буднічны ранак,</p>
<p>Жыццё пачынаючы зноў;</p>
<p>Расплюшчваюць вокны павекі фіранак,</p>
<p>Дзень повен жывых галасоў:</p>
<p>У спевах гудкоў, перазвоне трамваяў</p>
<p>Я чую, як дзень працавіты вітаеш,</p>
<p>Рэспубліка маладая!</p>
<p> </p>
<p>Абмытая ветрам, начною расою,</p>
<p>Павевам ружовай зары,</p>
<p>Ты, гордая юнай і свежай красою,</p>
<p>Завеш працаваць і тварыць!</p>
<p>Майстроў, кавалёў і руплівых ратаяў,</p>
<p>На подзвіг вялікі, як маці, склікаеш,</p>
<p>Рэспубліка маладая!</p>
<p> </p>
<p>І мы на твой заклік адказваем смела:</p>
<p>Гатовы, ты толькі скажы,</p>
<p>Муры пяцігодкі узводзіць умела,</p>
<p>Грудзьмі бараніць рубяжы!</p>
<p>Хай злая навала цябе абмінае,</p>
<p>Хай скрухі народ твой ніколі не знае,</p>
<p>Рэспубліка маладая!</p>
<p> </p>
<p>Дзе твар твой палоскамі быў зрубцаваны —</p>
<p>Адзнакай нядолі цяжкой,—</p>
<p>Скасуем мы межы, засеем старанна</p>
<p>Зямлю збажыной залатой!</p>
<p>Хай плён небывалы тваіх ураджаяў</p>
<p>Даверху засекі твае напаўняе,</p>
<p>Рэспубліка маладая!</p>
<p> </p>
<p>Твае аграномы, твае сталявары,</p>
<p>Твае машыністы, твае цесляры,</p>
<p>Мы яваю зробім, што снілася ў марах</p>
<p>Табе з дзён далёкай пары!</p>
<p>Няхай над табою свабодна лунае</p>
<p>Сцяг партыі нашай ад краю да краю,</p>
<p>Рэспубліка маладая!</p>
<p> </p>
<p>1930</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>