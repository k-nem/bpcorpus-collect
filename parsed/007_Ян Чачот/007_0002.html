<div class="container">
<div class="book-utils">
<div id="qrcode"></div>
<a href="/Jan_Cacot/Na_pryjezd_Adama_Mickievica.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Ян Чачот -->
<!-- HEADER_FIELD CreationYear: 1819 -->
<!-- HEADER_FIELD Edition: Беларуская літаратура: Хрэстаматыя. Частка першая (другая палова XVIII - першая палова ХІХ стст). Дапаможнік для польскіх студэнтаў па спецыяльнасці "Беларуская філалогія". - Мн., 2006. - 224 с. -->
<!-- HEADER_FIELD FirstPublicationYear: 1922 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 2006 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На прыезд Адама Міцкевіча -->
<h2><a href="http://knihi.com/Jan_Cacot/">Ян Чачот</a></h2>
<h2>На прыезд Адама Міцкевіча</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Едзе міленькі Адам,</p>
<p>Глядзеце, а онь, а онь,</p>
<p>Ды ён харашэнькі сам,</p>
<p>Пад нём ? вараненькі конь.</p>
<p> </p>
<p>Золатам пояс ззяе,</p>
<p>Аж ад блеску сніг тае,</p>
<p>На шапцы сіні баран, ?</p>
<p>Хто бы думаў, што ён пан!</p>
<p>Так адзет харашэнька,</p>
<p>Едзе, едзе барздзенька.</p>
<p>Г а й д а!</p>
<p> </p>
<p>Адчыняйце ж варотца!</p>
<p>Да ужо ж на двары Адам.</p>
<p>Да прымайце ж малотца,</p>
<p>Да кажы ж, ці здароў сам?..</p>
<p> </p>
<p>Да як сен табе дзее?</p>
<p>Ці заўсёды быў вясёл?</p>
<p>Гавары, ёна успее</p>
<p>Тым часам накрыці стол.</p>
<p> </p>
<p>Будзем есці каўбасы,</p>
<p>Смачну гарылачку піць,</p>
<p>Песнь вазьмём на галасы</p>
<p>І будзем весела жыць,</p>
<p>Жыць etc.</p>
<p> </p>
<p>Не так нам сонка ясна</p>
<p>Блішчыць, як цябе нет.</p>
<p>Радасці ішчам напрасна,</p>
<p>Увесь нам няміл свет.</p>
<p> </p>
<p>Салавей не так нам пее,</p>
<p>Рожы не пахне цвет.</p>
<p>Не так нам бела лялея,</p>
<p>Калі цябе тут нет.</p>
<p> </p>
<p>Без цябе усё тут смутна,</p>
<p>Па табе плача гай,</p>
<p>І рэчкі плывуць мутна,</p>
<p>У жалобе увесь край.</p>
<p> </p>
<p>Наш ты міленькі Адам,</p>
<p>Насмуціў жа ты нас досць.</p>
<p>Наградзі смутак нам</p>
<p>І будзь у нас доўга госць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>