<div class="container">
<div class="book-utils">
<div id="qrcode"></div>
<a href="/Jakub_Kolas/U_palach_Bielarusi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 1921 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У палях Беларусі -->
<h2><a href="http://knihi.com/Jakub_Kolas/">Якуб Колас</a></h2>
<h2>У палях Беларусі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дзень добры вам, лясы і далі,</p>
<p>Прасторы вольныя зямлі!</p>
<p>Я зноў між вас, пагоркі-хвалі,</p>
<p>Палоскі цьмянае раллі!</p>
<p> </p>
<p>Вітаю вас, як блізкіх, родных,</p>
<p>Старыя хвоі на палёх,</p>
<p>I вас, красёнцы сцежак згодных,</p>
<p>Сляды нялічаных дарог!</p>
<p> </p>
<p>I гэты жоўценькі пясочак,</p>
<p>Дзе хвойкі зелена растуць,</p>
<p>Бярозы тыя, што ў шнурочак</p>
<p>За рубяжы зямлі бягуць!</p>
<p> </p>
<p>Над рэчкай гэты луг мурожны,</p>
<p>Дубоў развіслых цэлы рад,</p>
<p>I буслаў дом, стары, заможны,</p>
<p>Як той пасэсарскі пасад!</p>
<p> </p>
<p> </p>
<p>То тут, то там лясок сінее,</p>
<p>Ў лагчынах рэчачкі блішчаць...</p>
<p>Адсюль пакоем Божым вее,</p>
<p>На ўсім адна ляжыць пячаць:</p>
<p> </p>
<p>Развагі мудрай, задумення</p>
<p>I нейкай смутнае красы,</p>
<p>I чуеш ў гэтым летуценні</p>
<p>Адвечнай песні галасы.</p>
<p> </p>
<p>А хмарка ў небе, ў Божым полі,</p>
<p>Плыве шчасліва, як дзіця,</p>
<p>I забываеш мімаволі</p>
<p>Ўвесь клопат буднага жыцця.</p>
<p> </p>
<p>Куды ні гляне маё вока,—</p>
<p>Ўсё поўна згоды, дабраты...</p>
<p>Ты маеш выгляды прарока,</p>
<p>Наш край пакуты, край святы!</p>
<p> </p>
<p>1921</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>