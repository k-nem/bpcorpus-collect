<div class="container">
<div class="book-utils">
<div id="qrcode"></div>
<a href="/Jakub_Kolas/Sviataja_niadzielka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1922] -->
<!-- HEADER_FIELD FirstPublicationYear: 1906-1909; 1911-1914; 1917-1918; 1921-1924 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Апавяданні -->
<!-- HEADER_FIELD StyleGenre: мастацкі/апавяданне -->
<!-- HEADER_FIELD Title: Святая нядзелька -->
<h2><a href="http://knihi.com/Jakub_Kolas/">Якуб Колас</a></h2>
<h2>Святая нядзелька</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Бывала после вячэры, калі наша мама ўходзіцца з работаю, яна садзілася за прасніцу каля каміну. А мы, малыя дзеці, прымошчваліся бліжэй да мамы... Мама часта спявала нам песні. Мы любілі слухаць гэтыя песні. Яшчэ больш любілі мы яе казкі. Прадзе мама кудзелю, гудзе верацяно, і ціха льецца яе казка, то жартлівая, то страшная і заўсёды цікавая.</p>
<p>На двары бушуе вецер, ў садку каля хаты шуміць старая вярба, шуміць жудасна, як бы яе моцна хто крыўдзіць, або з ёю здарылася нейкае гора.</p>
<p>– А чаму ты мама, не прадзеш сёння? – пытаем бывала мы.</p>
<p>– Сённе, дзеткі, субота, святы вечар. Скора і святая нядзелька зойдзе.</p>
<p>– А што гэта нядзелька?</p>
<p>– Гэта – святы дзянёк. Людзі адпачываюць ад работы ў нядзельку і тым ушаноўваюць яе.</p>
<p>І сказала нам раз мама: «Адна кабета засядзелася позна ў суботу. Сядзіць яна і усё шые. У хаце ўжо усе паснулі. Аж расчыняюцца дзверы, і ўваходзіць у хату незнаёмая кабеціна. І твар яе і рукі былі ў шрамах, паколаты, парэзаны і пасечаны.</p>
<p>– Хто ты такая, кабетка? – пытае яе гаспадыня.</p>
<p>Смутна зірнула незнаёмая кабета на гаспадыню і кажа:</p>
<p>– Я – святая нядзелька. І паглядзі ты на мяне, што зрабілі са мною людзі.</p>
<p>Нядзелька паказала свае рукі.</p>
<p>З аднаго пальца капала кроў. Рукі былі ў ранах.</p>
<p>– Вось ты шыеш, і кожны раз, як голка твая працягвае нітку праз палатно, яна пракалвае мне пальцы.</p>
<p>Спалохалася гаспадыня і з таго разу ніколі перад святою нядзелькаю не рабіла яна позна работы, баючыся прычыніць боль нядзельцы.</p>
<p> </p>
<p><i>[1922]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>