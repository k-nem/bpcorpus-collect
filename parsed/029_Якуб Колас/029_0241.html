<div class="container">
<div class="book-utils">
<div id="qrcode"></div>
<a href="/Jakub_Kolas/Dzied_i_unuk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 11.12.1937 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзед i ўнук -->
<h2><a href="http://knihi.com/Jakub_Kolas/">Якуб Колас</a></h2>
<h2>Дзед i ўнук</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дзед Міхалка і ўнук Грыша —</p>
<p>Прыклад дружбы ў хаце.</p>
<p>Дружба ім законы піша,</p>
<p>Дружба грэе іх, калыша,</p>
<p>Ну, як тая маці.</p>
<p> </p>
<p>Яны ўсюды неразлучны —</p>
<p>На дварэ, на печы;</p>
<p>Яны знойдуць момант зручны</p>
<p>Для гамонкі, песні гучнай</p>
<p>I для кожнай рэчы.</p>
<p> </p>
<p>Дружба крэпкая навекі</p>
<p>Лучыць дзеда, ўнука;</p>
<p>Ды сягоння на час нейкі</p>
<p>Двум дружакам небяспека —</p>
<p>Сочыць іх разлука.</p>
<p> </p>
<p>Дзед убраўся, як у свята,</p>
<p>I падмаладзіўся,</p>
<p>Боты вычысціў багата —</p>
<p>Гэтак ззяюць зухавата,</p>
<p>Што ўнук аж здзівіўся.</p>
<p> </p>
<p>На дварэ ж Мышáк і Гнеды</p>
<p>Запрэжаны цугам.</p>
<p>—Ну, брат Грышка, дык я еду!.</p>
<p>Пазірае ўнук на дзеда,</p>
<p>На старога друга.</p>
<p> </p>
<p>I гаворыць дзеду Грышка:</p>
<p>—Эх, дзядок, як шкода!</p>
<p>Табе восемдзесят з лішкам,</p>
<p>А мне толькі дзевяць блізка,</p>
<p>Дык пазыч мне годаў.</p>
<p> </p>
<p>Я таксама з усёй сілай</p>
<p>Крыкнуў бы раз-пораз:</p>
<p>Родны Сталін, любы, мілы,</p>
<p>I ты, маршал Варашылаў! —</p>
<p>Наце вам мой голас!</p>
<p> </p>
<p>11/ХІІ 1937</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>