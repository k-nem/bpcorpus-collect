<div class="container">
<div class="book-utils">
<div id="qrcode"></div>
<a href="/Jakub_Kolas/Na_novaj_ziamli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1938] -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На новай зямлі -->
<h2><a href="http://knihi.com/Jakub_Kolas/">Якуб Колас</a></h2>
<h2>На новай зямлі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ляжыць шырокая дарога,</p>
<p>Вакол прастор, і я іду,</p>
<p>Іду, нясу пачуццяў многа</p>
<p>I ясных думак чараду.</p>
<p> </p>
<p>Уздоўж дарогі чынна з краю</p>
<p>Слупы стаяць у два рады,</p>
<p>I, нібы гуслі-самаграі,</p>
<p>Звіняць іх струны-правады.</p>
<p> </p>
<p>Куды ні гляну — шыр і воля,</p>
<p>Дзе лес ды неба ставяць тын,</p>
<p>Нідзе мяжы не згледзіш болей,</p>
<p>I зніклі быльнік і палын.</p>
<p> </p>
<p>Цвітуць палі ў адзенні новым,</p>
<p>Гадуюць новыя сады,</p>
<p>I нават вецер з-пад дубровы</p>
<p>Шуміць на новыя лады.</p>
<p> </p>
<p>Глядзіш — узносяцца будынкі</p>
<p>То з той, то з гэтай стараны,</p>
<p>I цешаць вочы мне навінкі,</p>
<p>I сэрца радуюць яны.</p>
<p> </p>
<p>Унь там, высока па-над долам,</p>
<p>Развесіў хвост купчасты дым,</p>
<p>I лічыць час калгасным сёлам</p>
<p>Гудок напевам маладым.</p>
<p> </p>
<p>Па ўзгор’ю поля, па раўніне</p>
<p>Паўзуць сталёвыя валы.</p>
<p>Вядзе іх бойкая дзяўчына</p>
<p>Ці камсамолец удалы.</p>
<p>А тут, дзе ўчора багна прэла,</p>
<p>Гнілі век-векам балаты,</p>
<p>Збажынка сёння зарунела</p>
<p>I спее колас залаты.</p>
<p> </p>
<p>На тых жа багнах, дзікіх, сумных,</p>
<p>Разлёгся ўшыр тарфяны шчыт.</p>
<p>На ім стаяць, бы тыя гумны,</p>
<p>Грамады чорных пірамід.</p>
<p> </p>
<p>Ідуць калгасныя падводы,</p>
<p>Дабро вязуць грузавікі, —</p>
<p>I дзед стары, сівабароды</p>
<p>Падацца хоча ў юнакі.</p>
<p> </p>
<p>Шумяць па-новаму дубровы —</p>
<p>На край свой люба мне зірнуць.</p>
<p>Цябе, зямля ў адзенні новым,</p>
<p>Хацеў бы к сэрцу прыгарнуць!</p>
<p> </p>
<p>Сышлі навекі з доляй злою</p>
<p>Галеча, сціск, зямлі палон,</p>
<p>Бо сцяг над новаю зямлёю</p>
<p>Трымае сталінскі закон.</p>
<p> </p>
<p>[1938]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>