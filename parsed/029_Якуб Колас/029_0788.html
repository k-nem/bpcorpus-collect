<div class="container">
<div class="book-utils">
<div id="qrcode"></div>
<a href="/Jakub_Kolas/Chmary.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 31.03.1910 -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Хмары -->
<h2><a href="http://knihi.com/Jakub_Kolas/">Якуб Колас</a></h2>
<h2>Хмары</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хмары, хмары, што па небе</p>
<p>Ходзіце гарамі!</p>
<p>Каб меў крылле, паляцеў бы</p>
<p>Я на волю з вамі.</p>
<p> </p>
<p>Паляцеў бы ў край той родны,</p>
<p>Дзе так сэрцу міла,</p>
<p>Дзе я вырас, дзе мне радасць</p>
<p>Моладасць суліла.</p>
<p> </p>
<p>Паляцеў бы ў луг, дзе Нёман</p>
<p>Бераг точыць, мые,</p>
<p>Дзе гамоняць з ветрам-бурай</p>
<p>Дубы векавыя.</p>
<p> </p>
<p>Дзе над Нёманам старая</p>
<p>Пахінулась хата,</p>
<p>Дзе так многа пылу ўлетку,</p>
<p>Дзе пяскоў багата.</p>
<p> </p>
<p>Паляцеў бы да курганаў,</p>
<p>Што стаяць маўкліва,</p>
<p>Да узгоркаў, дзе вясною</p>
<p>Зелянеюць нівы.</p>
<p> </p>
<p>Ой, панёсся б з вамі, хмары,</p>
<p>Я ў той лес цяністы,</p>
<p>Дзе ўдыхалі б мае грудзі</p>
<p>Хвояў пах смалісты!</p>
<p> </p>
<p>Хмары, хмары, што па небе</p>
<p>Ходзіце гарамі!</p>
<p>Чаму я не маю крылляў?</p>
<p>Чаму я не з вамі?</p>
<p> </p>
<p>Мінск,</p>
<p>31/ІІІ 1910</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>