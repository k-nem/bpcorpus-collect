<div class="container">
<div class="book-utils">
<div id="qrcode"></div>
<a href="/Jakub_Kolas/Zyta.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1909] -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Жыта -->
<h2><a href="http://knihi.com/Jakub_Kolas/">Якуб Колас</a></h2>
<h2>Жыта</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Неспакойна зашумела</p>
<p>Маладое жыта</p>
<p>I штось боязна шапоча,</p>
<p>Ды няўцямна-скрыта.</p>
<p> </p>
<p>I калоссі мнагазначна</p>
<p>Хіляць, гнуць галовы,</p>
<p>Нібы іх чым устрывожыў</p>
<p>Душны дзень ліпнёвы.</p>
<p> </p>
<p>I гамоняць ды гамоняць</p>
<p>З срэбранай саломкай,</p>
<p>I шумяць, шумяць загоны</p>
<p>Сцішанай гамонкай.</p>
<p>Што варожыш ты нам, жыта,</p>
<p>Гнешся траўкай ніцай?</p>
<p>Ці бяду ты прачуваеш,</p>
<p>Подых навальніцы?</p>
<p> </p>
<p>Неба з захаду цямнее,</p>
<p>Крые даль смугою.</p>
<p>Шэпча жыта, нібы стогне</p>
<p>Здушанай тугою.</p>
<p> </p>
<p>«Што то будзе? Што то будзе?» –</p>
<p>Шэпча ў полі жыта.</p>
<p>Цісне хмара, хмара-цемра,</p>
<p>Гром гудзе сярдзіта.</p>
<p> </p>
<p>Ідзі ў чыстае ты поле,</p>
<p>Градавая хмара,</p>
<p>I злітуйся над жытамі —</p>
<p>Над сялянскім дарам!</p>
<p> </p>
<p>[1909]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>