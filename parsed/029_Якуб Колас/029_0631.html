<div class="container">
<div class="book-utils">
<div id="qrcode"></div>
<a href="/Jakub_Kolas/Pravadyru_narodau_nastaunik.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 12.1949 -->
<!-- HEADER_FIELD FilenameSuffix: nastaunik -->
<!-- HEADER_FIELD FirstPublicationYear: 1908; 1946-1953; 1955; 1957-1958; 1960; 1962; 1965; 1967; 1972; 1998; 2008 -->
<!-- HEADER_FIELD Notice: Настаўнік наш мудры! Для шчасця людскога -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Правадыру народаў -->
<h2><a href="http://knihi.com/Jakub_Kolas/">Якуб Колас</a></h2>
<h2>Правадыру народаў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Настаўнік наш мудры! Для шчасця людскога</p>
<p>Ты сонцам заззяў над зямлёй,</p>
<p>Каб цемрадзь і холад развеяць былога,</p>
<p>Каб ленінскай, новаю, вернай дарогай</p>
<p>Народы вясці за сабой.</p>
<p> </p>
<p>Прайшлі мы з табою, наш бацька, нямала</p>
<p>Суровых і трудных дарог,</p>
<p>I многа на іх перашкод паўставала,</p>
<p>Ды волі магутнай тваёй не зламалі –</p>
<p>Ты ўвенчан вянком перамог.</p>
<p> </p>
<p>З галечы, з бядоты, з руін разбурэння</p>
<p>Узняў ты наш край да нябёс,</p>
<p>I засеў іскрысты адборным насеннем</p>
<p>Ты сееш, наш сейбіт, людскім пакаленням,</p>
<p>Каб новаю праўдай ён рос.</p>
<p> </p>
<p>I шчодрага севу багатыя нівы</p>
<p>Сягоння красуюць, шумяць.</p>
<p>На людзях савецкіх, на дзецях шчаслівых,</p>
<p>На руху няспынным, на кроках імклівых</p>
<p>Ляжыць твае праўды пячаць.</p>
<p> </p>
<p>Ты зрокам сваім праніклівым, арліным</p>
<p>Угледзеў крыніцы тых сіл,</p>
<p>Што марна драмалі пад згорбленай спінай,</p>
<p>І ты скіраваў іх такой пуцявінай,</p>
<p>Дзе поўны размах для іх крыл.</p>
<p> </p>
<p>З табой, правадыр наш, ярчей гараць зоры</p>
<p>На небе, на вежах Крамля;</p>
<p>Табе пакараюцца скалы і горы,</p>
<p>Бурлівыя рэчкі, пустэлі, азёры;</p>
<p>З табою квітнее зямля.</p>
<p>Зямлёю-ж нямала твой розум заняты,</p>
<p>Каб выгляд надаць ёй другі.</p>
<p>Каб быў ураджай яе пышны, багаты,</p>
<p>Каб ветру сухому зялёныя шаты</p>
<p>Навек запынілі шляхі.</p>
<p> </p>
<p>У час небяспекі, калі чорнай хмарай</p>
<p>Злы вораг наш край аблягаў</p>
<p>I скарбы знішчалі фашысты-пачвары,</p>
<p>А водблеск злавесны і дым ад пажараў</p>
<p>У неба, як мора, шугаў, –</p>
<p> </p>
<p>Ты голасам друга народ свой паклікаў:</p>
<p>– Браты мае, сёстры, зважай!</p>
<p>У дом наш варваўся разбойнік, звер дзікі</p>
<p>I зграі крывавай натоўп многалікі...</p>
<p>На бой, мой народ, паўставай! –</p>
<p> </p>
<p>Узважыў ты сілы варожага стану</p>
<p>I тактыку іх у баю.</p>
<p>Разгром для іх ладзіў па ўласнаму плану:</p>
<p>Стратэгіі, штабам фашысцкім сатканай,</p>
<p>Ты супрацьпаставіў сваю.</p>
<p> </p>
<p>Масква, Ленінград, Сталінград, Севастопаль</p>
<p>І сотні другіх гарадоў, –</p>
<p>Тут віхры смяротныя значылі тропы,</p>
<p>Тут біў ты няшчадна тырана Еўропы –</p>
<p>I тут ён пагібель знайшоў.</p>
<p> </p>
<p>Стаіш ты, як волат, над светам высока</p>
<p>На варце законаў людскіх,</p>
<p>У постаці – сіла і мудрасць прарока,</p>
<p>А зоркія вочы сягаюць далёка,</p>
<p>І ветлівасць свеціцца ў іх.</p>
<p> </p>
<p>Ты – просты і мудры, народам зычлівы,</p>
<p>Ты – бацька ім родны і брат,</p>
<p>I мужнага сэрца твайго ўсе парывы</p>
<p>Ты ім аддаеш, каб мацнеў справядлівы</p>
<p>Парадак на свеце і лад.</p>
<p>Ты – сцяг перамогі, ты – сімвал свабоды,</p>
<p>Ты – дружба народаў, ты – мір.</p>
<p>Жыві-ж ты, настаўнік наш, многія годы,</p>
<p>Цябе праслаўляюць у песнях народы, –</p>
<p>Адзіны ты наш правадыр.</p>
<p> </p>
<p><i>Снежань, 1949</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>