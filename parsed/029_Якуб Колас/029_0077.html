<div class="container">
<div class="book-utils">
<div id="qrcode"></div>
<a href="/Jakub_Kolas/Ci_doma_ja,_ci_ja_u_pachodzie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 08.08.1945 -->
<!-- HEADER_FIELD FirstPublicationYear: 1939-1946; 1952; 1958; 1960-1962; 1967; 1969; 1972; 1998; 2000; 2003; 2008 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Ці дома я, ці я ў паходзе..." -->
<h2><a href="http://knihi.com/Jakub_Kolas/">Якуб Колас</a></h2>
<h2>"Ці дома я, ці я ў паходзе..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p> </p>
<p>Ці дома я, ці я ў паходзе,</p>
<p>Калі адзін, як воўк, брыду, —</p>
<p>У кожнай хвілі і ў прыгодзе</p>
<p>З сабой нясу дум чараду.</p>
<p>За ёю следам сумным ходам</p>
<p>Малюнкі прошласці плывуць,</p>
<p>I так мне жаль іх і так шкода,</p>
<p>Што іх нанова не вярнуць.</p>
<p> </p>
<p>На сэрца горыч вірам хлыне,</p>
<p>Як дождж на голле і камлі:</p>
<p>Мой добры друг, мая святыня</p>
<p>Ляжыць адна ў сырой зямлі.</p>
<p> </p>
<p>Развага кажа мне: змірыся,</p>
<p>І твой не так та шлях даўгі,</p>
<p>А сэрца рвецца ў тыя высі,</p>
<p>Дзе сонца значыць берагі.</p>
<p> </p>
<p><i>8/VIII 1945</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>