<div class="container">
<div class="book-utils">
<div id="qrcode"></div>
<a href="/Jakub_Kolas/Leninskamu_kamsamolu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 1948 -->
<!-- HEADER_FIELD FirstPublicationYear: 1908; 1946-1953; 1955; 1957-1958; 1960; 1962; 1965; 1967; 1972; 1998; 2008 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ленінскаму камсамолу -->
<h2><a href="http://knihi.com/Jakub_Kolas/">Якуб Колас</a></h2>
<h2>Ленінскаму камсамолу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сеяў Ленін, сейбіт дбалы,</p>
<p>Добрыя зярняты.</p>
<p>Вырас засеў небывалы,</p>
<p>Ды прыгожы, ды прыўдалы,–</p>
<p>Племя арлянятаў.</p>
<p> </p>
<p>Камсамоле, яснацвеце,</p>
<p>Наша радасць, слава!</p>
<p>Аб вас песні па ўсім свеце</p>
<p>Носіць наш усходні вецер –</p>
<p>Прыязна, ласкава.</p>
<p> </p>
<p>Не было такіх удалых,</p>
<p>Як ён, гордасць наша:</p>
<p>Смелых, моцных і трывалых,</p>
<p>Бальшавіцкага закалу,</p>
<p>Дужых і бясстрашных.</p>
<p> </p>
<p>Не было яшчэ той сілы</p>
<p>I той перашкоды,</p>
<p>Што звязала б вашы крылы,</p>
<p>Камсамоле, слаўны, мілы,</p>
<p>Першацвет народа!</p>
<p> </p>
<p>На вайне, на працы мірнай,</p>
<p>На палях калгасных –</p>
<p>Стойкі ўсюды вы, настырны.</p>
<p>Шлях ваш трудны і абшырны</p>
<p>I, як сонца, ясны.</p>
<p> </p>
<p>Арляняты, вярнігоры,</p>
<p>Ленінскія дзеці!</p>
<p>Сталін мудры, ясназоры</p>
<p>Вам азначыў у прасторы</p>
<p>Шлях вярнейшы ў свеце.</p>
<p> </p>
<p>Узлятайце ж вышай, далей –</p>
<p>Бур і працы многа.</p>
<p>Абуджайце песняй далі,</p>
<p>Нестрыманай гулкай хваляй</p>
<p>К новым перамогам!</p>
<p> </p>
<p><i>Верасень–кастрычнік, </i></p>
<p>1948</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>