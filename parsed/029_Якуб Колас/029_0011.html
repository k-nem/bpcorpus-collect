<div class="container">
<div class="book-utils">
<div id="qrcode"></div>
<a href="/Jakub_Kolas/Sud_u_lesie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: кастрычнік 1942 -->
<!-- HEADER_FIELD FirstPublicationYear: 1942-1943 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Паэмы -->
<!-- HEADER_FIELD StyleGenre: мастацкі/паэма -->
<!-- HEADER_FIELD Title: Суд у лесе -->
<h2><a href="http://knihi.com/Jakub_Kolas/">Якуб Колас</a></h2>
<h2>Суд у лесе</h2>
<div style="height: 3rem"></div>
<!-- TOC_BEGIN -->
<a href="#chapter1">I</a><br/>
<a href="#chapter2">II</a><br/>
<a href="#chapter3">III</a><br/>
<a href="#chapter4">IV</a><br/>
<a href="#chapter5">V</a><br/>
<a href="#chapter6">VI</a><br/>
<a href="#chapter7">VII</a><br/>
<a href="#chapter8">VIII</a><br/>
<a href="#chapter9">IX</a><br/>
<a href="#chapter10">X</a><br/>
<a href="#chapter11">XI</a><br/>
<a href="#chapter12">XII</a><br/>
<a href="#chapter13">XIII</a><br/>
<a href="#chapter14">XIV</a><br/>
<a href="#chapter15">XV</a><br/>
<a href="#chapter16">XVI</a><br/>
<a href="#chapter17">XVII</a><br/>
<a href="#chapter18">XVIII</a><br/>
<a href="#chapter19">XIX</a><br/>
<a href="#chapter20">XX</a><br/>
<a href="#chapter21">XXI</a><br/>
<a href="#chapter22">XXII</a><br/>
<a href="#chapter23">XXIII</a><br/>
<a href="#chapter24">XXIV</a><br/>
<a href="#chapter25">XXV</a><br/>
<a href="#chapter26">* * *</a><br/>
<br/><br/>
<!-- TOC_END -->
<!-- BOOK_BEGIN -->
<p> </p>
<p> </p>
<div class="EPIGRAPH">
<p>Прысвячаю</p>
<p>беларускім</p>
<p>партызанам</p>
<p> </p>
</div>
<div class="CLEAR"></div>
<p> </p>
<p> </p>
<h3><a id="chapter1"></a>I</h3>
<p> </p>
<p>Адзін ён цяпер, сіраціна:</p>
<p>Ні маткі няма, ні сястры,</p>
<p>А клуня, свіронак, хаціна</p>
<p>Згарэлі, як свечкі, ў кастры.</p>
<p> </p>
<p>Матулю забілі без жалю,</p>
<p>Забралі карову з двара,</p>
<p>А Галю, нявінную Галю,</p>
<p>На глум павяла немчура.</p>
<p> </p>
<p>Як перст, ён адзін, небарака,</p>
<p>10	Туман не зыходзіць з вачэй.</p>
<p>Употайку горка ён плакаў,</p>
<p>Каб слёзы схаваць ад людзей.</p>
<p> </p>
<p>А людзі яму спагадалі</p>
<p>I клікалі жыць да сябе,</p>
<p>Хоць самі пакуты зазналі,</p>
<p>Ліпелі, як ліст на вярбе.</p>
<p> </p>
<p>Раздумаў, разважыў Мікітка –</p>
<p>Развагам навучыць бяда.</p>
<p>На хлебе чужым сядзець брыдка,</p>
<p>20	I кут свой пакінуць шкада.</p>
<p> </p>
<p>З будынкаў, што немцы спалілі,</p>
<p>Астаўся адзін катушок,</p>
<p>Прыгрэбнік пад покрывам гнілі,</p>
<p>Прыпаўшы на жоўты пясок.</p>
<p> </p>
<p>Бярложак Мікітка ў ім зладзіў,</p>
<p>Саломы і сена прынёс.</p>
<p>Прысеў там, як цар на пасадзе,</p>
<p>Хоць цар не зазнаў яго слёз.</p>
<p> </p>
<p> </p>
<p> </p>
<p>Над стрэшкай працягла сасонка</p>
<p>30	Шушукала з ветрам начным,</p>
<p>Над вухам камарык гуў тонка</p>
<p>Напевам сумотным адным.</p>
<p> </p>
<p>Ды дзесь за ракою, над лугам</p>
<p>Засвішча, бы ў дудку, кулік,</p>
<p>А мыслі плывуць сваім кругам –</p>
<p>Дарогай сірот-гарамык.</p>
<p> </p>
<p> </p>
<h3><a id="chapter2"></a>II</h3>
<p> </p>
<p>Ноч. У мроку нікнуць травы</p>
<p>I кусты.</p>
<p>Месяц рог спускае правы</p>
<p>40		Ў лес густы.</p>
<p> </p>
<p>Сее зорачкі-каралі</p>
<p>Млечны пас.</p>
<p>Пеўні поўнач адкрычалі –</p>
<p>Позні час.</p>
<p> </p>
<p>Вёска сцішылася нема,</p>
<p>Ні гу-гу!</p>
<p>I наводзяць глуш і дрэма</p>
<p>Сум, тугу.</p>
<p> </p>
<p>Пабялела неба світка</p>
<p>50		Ў вышыні,</p>
<p>Не засне ж ніяк Мікітка</p>
<p>Ані-ні.</p>
<p> </p>
<p>Думкі, вобразы, малюнкі</p>
<p>Гоняць сон.</p>
<p>Эх, благія падрахункі</p>
<p>Чорных дзён!</p>
<p> </p>
<p>Толькі ж вочы ён прыплюшчыць –</p>
<p>У вачах</p>
<p>Немец вынікне лютушчы,</p>
<p>60		Проста жах!</p>
<p> </p>
<p>I за што забіў матулю</p>
<p>Немец-кат!</p>
<p>Будзь жа проклят ён з той куляй,</p>
<p>Супастат!</p>
<p> </p>
<p>– Мама, мама! – стогне хлопец.</p>
<p>А сястра!</p>
<p>У крывавым згінь патопе,</p>
<p>Пачвара!</p>
<p> </p>
<p>Ці ж ён кату падаруе</p>
<p>70		Здзек і глум?</p>
<p>Помста мозг яму свідруе</p>
<p>Джалам дум.</p>
<p> </p>
<p> </p>
<h3><a id="chapter3"></a>III</h3>
<p> </p>
<p>Назаўтра пад вечар суседзі</p>
<p>Прыгрэбнік пусценькім знайшлі.</p>
<p>Употай Мікітка знік недзе.</p>
<p>Куды ён падаўся? Калі?</p>
<p> </p>
<p>I двор, дзе радзіўся Мікітка,</p>
<p>Дзе хата стаяла і хлеў</p>
<p>I градак цягнулася нітка,</p>
<p>80	Сягоння зусім апусцеў.</p>
<p> </p>
<p>Адны засталіся руіны:</p>
<p>Закуранай печы шкілет,</p>
<p>Журботная груда цагліны,</p>
<p>Пажарышча жудасны след.</p>
<p> </p>
<p>Змяшалася ўсё без разбору,</p>
<p>Без выдумак хітрых, прыкрас.</p>
<p>Адзін толькі комін угору</p>
<p>Выносіў свой боль напаказ.</p>
<p> </p>
<p>I людзі глядзелі, ўздыхалі,</p>
<p>90	Праходзячы міма руін,</p>
<p>Ды думалі: што ж будзе далей?</p>
<p>Якіх прычакаюць навін?</p>
<p> </p>
<p>I кідалі погляд украдкам</p>
<p>На двор, дзе жыў Губіч Кандрат.</p>
<p>Ён – вораг савецкіх парадкаў,</p>
<p>Ён катаў навёў сюды, гад.</p>
<p> </p>
<p>На Гурбу данёс ён, гадзюка,</p>
<p>I выдаў, што ён партызан.</p>
<p>I хто мог падумаць? Эх, сука!</p>
<p>100	А быў так лісліў і рахман!</p>
<p> </p>
<p>I першы заўсёды на сходах</p>
<p>Крычаў за савецкую ўласць,</p>
<p>А што ён узычыў народу?</p>
<p>Такія згрызоты, напасць!</p>
<p> </p>
<p>Бяда, непакой у Слабодках –</p>
<p>Жыві на нямецкі манер!</p>
<p>I ходзіць народ, бы ў калодках.</p>
<p>I дзе той Мікітка цяпер?</p>
<center></center>
<p> </p>
<h3><a id="chapter4"></a>IV</h3>
<p> </p>
<p>Ці не стрэў хто ў надвячорак</p>
<p>110	Пад мястэчкам хлапчука</p>
<p>З парай ясных, строгіх зорак,</p>
<p>Што, відаць, шоў здаляка?</p>
<p> </p>
<p>Калі стрэлі, ці спыталі,</p>
<p>Скуль вандроўнік той і чый?</p>
<p>I якой шукаў ён Галі,</p>
<p>Ён і ёмкі яго кій?</p>
<p> </p>
<p>Ды каму што да малога?</p>
<p>Хто іх можа ўсіх спытаць?</p>
<p>Нават трудна ўсіх, бо многа,</p>
<p>120	Добрым словам прывітаць.</p>
<p> </p>
<p>Эх, нямала крыўда носіць</p>
<p>Па зямлі гаротнай ног,</p>
<p>Па зямлі, што кроўю росіць</p>
<p>Травы, кветкі ўскрай дарог!</p>
<p> </p>
<p>Толькі ж кроў не падаруе</p>
<p>Тым, хто кроў зраўняў з вадой.</p>
<p>Кроў замые гніль старую</p>
<p>Разам з дзікаю ардой.</p>
<p> </p>
<p>Кроў гартуе тых ваякаў,</p>
<p>130	Што паўсталі за свой край.</p>
<p>Хто не гнуўся і не плакаў,</p>
<p>А казаў: «Браты, ўставай!»</p>
<p>Кроў сыноў-герояў родзіць,</p>
<p>Раздзімае помсты жар.</p>
<p>Згінеш ты, фашысцкі збродзе,</p>
<p>Тлум забойцаў і пачвар.</p>
<p> </p>
<p>Кліча кроў: «На бой ідзеце!</p>
<p>Смерць фашысцкаму ярму!</p>
<p>Сонца вечна людзям свеціць.</p>
<p>140	Хто прыйшоў з цьмы, сойдзе ў цьму!»</p>
<p> </p>
<p>Кліч пачуў той і Мікітка,</p>
<p>Ён ідзе на свой адум,</p>
<p>А крумкач, як варажбітка,</p>
<p>Падае свой голас: «Крум!»</p>
<center></center>
<p> </p>
<h3><a id="chapter5"></a>V</h3>
<p> </p>
<p>Ідзе Мікітка на разведкі,</p>
<p>Дазнацца хоча пра сястру,</p>
<p>А разам з гэтым неўзаметкі</p>
<p>Дзе што дазнацца аб звяру,</p>
<p> </p>
<p>Знайсці забойцу, гада-звера,</p>
<p>150	Што прычыніў такое зло.</p>
<p>Ён помніць добра афіцэра,</p>
<p>Яго звярынае мурло.</p>
<p> </p>
<p>Пра ўсё разведаць як належыць,</p>
<p>Затым – у лес да партызан</p>
<p>Ды на варожы след на свежы –</p>
<p>Вось у яго які быў план.</p>
<p> </p>
<p>Мікітка жыў на свеце мала,</p>
<p>Ды перадумаў шмат чаго</p>
<p>I разважаў разумна, стала –</p>
<p>160	Прабеглы хлопец, ого-го!</p>
<p> </p>
<p>У лес хадзіў ён, ды сукрыта,</p>
<p>Каб Губічаў адвесці нюх.</p>
<p>А там казалі: «О, Мікіта:</p>
<p>Ён варт дарослых іншых двух!»</p>
<p> </p>
<p>Ідзе Мікітка, наглядае</p>
<p>За ўсім, што стрэнецца яму,</p>
<p>А зоркасць вока маладая</p>
<p>Смугу праб’е, прарэжа цьму.</p>
<p> </p>
<p>Ды вось жа вынікла праява,</p>
<p>170	Мікітка быў умлець гатоў:</p>
<p>Той самы Губіч, як лягавы,</p>
<p>Наперарэз яму з кустоў!</p>
<p> </p>
<p>Спыніў яго: – Куды ты, хлопча?</p>
<p>Спытаў і позіркам стрыжэ,</p>
<p>Відаць, у мыслі ўлезці хоча.</p>
<p>Мікітка ж смела яму лжэ:</p>
<p> </p>
<p>– Іду да цёткі. – Ах, гаротны! –</p>
<p>Паспагадаў яму Кандрат.</p>
<p>I разышліся бестурботна,</p>
<p>180	Не аглянуўшыся назад.</p>
<p> </p>
<p> </p>
<h3><a id="chapter6"></a>VI</h3>
<p> </p>
<p>Дарога, краіна, сядзібы...</p>
<p>Хіба гэта вы?</p>
<p>Глянь – вёскі: счарнелыя глыбы.</p>
<p>Дзе той, хто жывы?</p>
<p> </p>
<p>Разбегліся людзі па пушчах,</p>
<p>Па нетрах балот.</p>
<p>А голад кастлявы, лютушчы</p>
<p>Прысеў на іх плот.</p>
<p> </p>
<p>Разбіта хрустальная чаша,</p>
<p>190		У ранах зямля.</p>
<p>I нівы паела і пашы</p>
<p>Фашысцкая тля.</p>
<p> </p>
<p>Ды сокаў зямлі нашай мала</p>
<p>Для прагных звяроў,</p>
<p>I шпрыцам калючым, як джала,</p>
<p>Высмоктваюць кроў.</p>
<p> </p>
<p>Разбураны сёлы, мястэчкі,</p>
<p>Пажоўклі сады,</p>
<p>Як слёзы, раняюць у рэчку</p>
<p>200		Дубы жалуды.</p>
<p> </p>
<p>Журбою засмужаны далі,</p>
<p>Акрыліся ў муць.</p>
<p>I песні спяваць перасталі,</p>
<p>I смеху не чуць.</p>
<p> </p>
<p>Снуецца адна толькі погань,</p>
<p>Трыбушная мразь,</p>
<p>Упаўшая нізка, убога,</p>
<p>Як слізкая гразь.</p>
<p> </p>
<p>Зямля, мая родная маці,</p>
<p>210		Гаротны мой люд!</p>
<p>Хіба ж у нас сілы не хваціць</p>
<p>Змясці гэты бруд?</p>
<p> </p>
<p>Той веры не траціць Мікітка,</p>
<p>Мікітак – мільён.</p>
<p>Ідзе ён рашуча і швыдка.</p>
<p>Мікітку паклон!</p>
<p> </p>
<p> </p>
<h3><a id="chapter7"></a>VII</h3>
<p> </p>
<p>Мястэчка стулілася ў мроку.</p>
<p>Бязлюдныя плошчы, двары.</p>
<p>Прывідам тырчыць навідоку</p>
<p>220	Цагляны будынак стары.</p>
<p> </p>
<p>Эсэсаўцы ў гэтым будынку</p>
<p>Звілі сабе кодла-дупло.</p>
<p>Снавалася тут без упынку</p>
<p>Падонкаў людскіх барахло.</p>
<p> </p>
<p>Штодзень, і гадзіна ў гадзіну,</p>
<p>Заходзіў сам Зюмель сюды –</p>
<p>Фашысцкую ткаць павуціну</p>
<p>Для нашай нядолі, бяды.</p>
<p> </p>
<p>Даў Гітлер яму падвышэнне:</p>
<p>230	Гер Зюмель цяпер – капітан,</p>
<p>За кожны ухіл, парушэнне</p>
<p>Здзірае апошні каптан.</p>
<p> </p>
<p>Фон Зюмель шрайбуе загады,</p>
<p>Фон Зюмель засноўвае лад,</p>
<p>Фон Зюмель дае ўсе нарады,</p>
<p>Фон Зюмель вярбуе дзяўчат.</p>
<p>З усіх жа яго абавязкаў</p>
<p>Найбольшы – ахоўваць тылы,</p>
<p>Каб біч партызанскі не ляскаў,</p>
<p>240	Скірованы кату ў іклы.</p>
<p> </p>
<p>Сваю рэзідэнцыю Зюмель</p>
<p>Абставіў, як кажуць, на яць,</p>
<p>Каб вораг дрыжаў і не думаў</p>
<p>Назад адабранае ўзяць.</p>
<p> </p>
<p>Расстаўлены ўсюды пікеты,</p>
<p>Пакопаны ямы, равы,</p>
<p>Фашысцкай бранёю адзеты</p>
<p>Фашысцкіх паскуд астравы.</p>
<p> </p>
<p>За дротам калючым сабрана</p>
<p>250	Для катаў не мала ўжо слуг,</p>
<p>I хопіць на кожнага пана</p>
<p>Рабочых, дзяўчат, маладух.</p>
<p> </p>
<p> </p>
<h3><a id="chapter8"></a>VIII</h3>
<p> </p>
<p>Быў у Мікіткі ў мястэчку</p>
<p>Таварыш па школе, Пятрок.</p>
<p>Цяпер за яго ты хоць свечку</p>
<p>Святому пастаў, галубок.</p>
<p> </p>
<p>Пятрок – гэта вочы і вушы:</p>
<p>Ён чуе і бачыць усё.</p>
<p>Ён знае, дзе фрыцы-карлушы,</p>
<p>260	Чый певень у іх, парасё.</p>
<p> </p>
<p>Ён знае патайныя ходы</p>
<p>Фашысцкіх шпіёнаў-падліз –</p>
<p>Людзей той прадажнай пароды,</p>
<p>Што ходзяць бясшумна, як ліс.</p>
<p> </p>
<p>I Губіч тут быў не аднойчы,</p>
<p>Не раз прабіраўся цішком</p>
<p>Бязлюднаю сцежкаю воўчай</p>
<p>У гэты эсэсаўскі дом.</p>
<p> </p>
<p>Ён знае гараж іх і склады,</p>
<p>270      Дзе немцы хаваюць бензін,</p>
<p>Дзе зборы наладжваюць, гады,</p>
<p>Ігрышчаў сваіх, вечарын.</p>
<p> </p>
<p>Ён знае і тую пуціну,</p>
<p>Якою машыны ідуць,</p>
<p>Што нашых людзей, як скаціну,</p>
<p>На станцыю ў поезд вязуць.</p>
<p> </p>
<p>Пятрок усё браў на заметку.</p>
<p>Ён моцна здзіўляў сябрука,</p>
<p>Але не адною разведкай</p>
<p>280	Вычэрпваўся дар Петрука.</p>
<p> </p>
<p>Сказаць жа, і спрытны хлапчуха,</p>
<p>Такога ці знаў можа свет.</p>
<p>Ён сябру прызнаўся на вуха,</p>
<p>Што ёсць у яго пісталет.</p>
<p> </p>
<p>Ён мае патроны, гранаты,</p>
<p>Умее і ўзяць на прыцэл.</p>
<p>Адчаянны хлопец, заўзяты,</p>
<p>Ён можа ў баях браць удзел.</p>
<center></center>
<p> </p>
<h3><a id="chapter9"></a>IX</h3>
<p> </p>
<p>Мікітка расказвае другу,</p>
<p>290		Не тоіць нічога</p>
<p>I просіць сябра на паслугу,</p>
<p>Сябра дарагога.</p>
<p> </p>
<p>Ён план свой, абдуманы стала,</p>
<p>Прад ім выкладае.</p>
<p>Сяброўскае сэрца ўзыграла</p>
<p>I кроў маладая.</p>
<p> </p>
<p>Стаіліся хлопцы, як мышы,</p>
<p>Панізілі голас,</p>
<p>А помста іх носіць, калыша</p>
<p>300		I хмурыць ім чола.</p>
<p> </p>
<p>Няўжо яны будуць цярпліва</p>
<p>Маўчаць, як тля тая,</p>
<p>Глядзець, як барон шалудзівы</p>
<p>Наш край вынішчае?</p>
<p> </p>
<p>Маўчаць, каб фашысцкая пошасць</p>
<p>На карку сядзела?</p>
<p>Глядзець, як фашысцкія вошы</p>
<p>Грызуць наша цела?</p>
<p> </p>
<p>О не, праклятушчыя, дудкі!</p>
<p>310		Зайшлі не туды вы:</p>
<p>І самі падохнеце хутка</p>
<p>I фюрэр паршывы.</p>
<p> </p>
<p>Пятрок і Мікітка яшчэ раз</p>
<p>Свой план разглядзелі.</p>
<p>Злучыў іх агульны інтэрас</p>
<p>На дні і нядзелі.</p>
<p> </p>
<p>I ролі свае як найлепей</p>
<p>Размецілі ў згодзе,</p>
<p>I клятвай свой доўг яны крэпяць</p>
<p>320		Падбаць аб народзе.</p>
<p> </p>
<p>Нарэшце настала хвіліна</p>
<p>Расстацца ваякам.</p>
<p>Мікітава ж зараз пуціна</p>
<p>У дзесяць вёрст з гакам.</p>
<center></center>
<p> </p>
<h3><a id="chapter10"></a>X</h3>
<p> </p>
<p>Знямелы, пануры, суровы,</p>
<p>Сядзіць Іван Гурба на пні.</p>
<p>Якія жа скажаш тут словы?</p>
<p>Душа ўся і сэрца ў агні.</p>
<p> </p>
<p>Застрэлілі жонку – завошта?</p>
<p>330	Дзяўчыну забралі – куды?</p>
<p>Якім жа заплаціце коштам,</p>
<p>Забойцы з фашысцкай арды?</p>
<p> </p>
<p>I цяжкія, горкія думы</p>
<p>Снуюцца ў яго галаве.</p>
<p>Такога не бачылі глуму,</p>
<p>Што з котлішч варожых плыве.</p>
<p> </p>
<p>Сядзіць Іван Гурба знямелы,</p>
<p>А ў сэрцы бушуе граза,</p>
<p>I ціха на вус пасівелы</p>
<p>340	Па твару сплывае сляза.</p>
<p>Што чыніць фашысцкая  зграя!</p>
<p>Што творыць разбойнік і кат!</p>
<p>I моцна і злосна сціскае</p>
<p>Здабыты ў баях аўтамат.</p>
<p> </p>
<p>– Дык так, сынку: нас цяпер двое...</p>
<p>Нядобрыя весці, сынок!</p>
<p>Мікітка стаіць каля хвоі,</p>
<p>Маўкліва патупіўшы зрок.</p>
<p> </p>
<p>– Адпомсцім! – сын глуха гаворыць</p>
<p>350	I ссоўвае бровы ніжэй:</p>
<p>– Я ведаю котлы іх, норы...</p>
<p>Вось выберам ноч пацямней.</p>
<p> </p>
<p>– Адпомсцім, адпомсцім ім, гадам!</p>
<p>I Гурба зрываецца з пня.</p>
<p>– Эй, клічце сяброў на нараду!</p>
<p>Связіст Мікалай, на каня!</p>
<p> </p>
<p>I лес ажывіўся раптоўна,</p>
<p>Байцы вынікаюць з зямлі.</p>
<p>Як свечкі, стаяць стромка, роўна</p>
<p>360	Калоны лясныя, камлі.</p>
<center></center>
<p> </p>
<h3><a id="chapter11"></a>XI</h3>
<p> </p>
<p>Сышліся байцы-партызаны</p>
<p>На голас свайго камандзіра.</p>
<p>Прыйшоў сівізною убраны</p>
<p>Ваяка з Палесся – Гамыра;</p>
<p> </p>
<p>Шарон і Грачанік з саўгасу,</p>
<p>Сярэдняга веку мужчыны,</p>
<p>Нябрытыя з доўгага часу,</p>
<p>Заросшыя густа шчацінай;</p>
<p> </p>
<p>Настаўнік і два аграномы,</p>
<p>370	Ляснічы, бухгалтар з завода</p>
<p>I добра ў атрадзе вядомы</p>
<p>Гранатчык Ігнат Варывода.</p>
<p> </p>
<p>Былі і бязвусыя хлопцы,</p>
<p>У касках, пілотках двурогіх.</p>
<p>Па кожнай дарожцы і тропцы</p>
<p>Насілі іх лёгкія ногі.</p>
<p> </p>
<p>На свой лад быў кожны адзеты:</p>
<p>Хто ў лапцях раменных, хто ў ботах,</p>
<p>Ды кожны адным агнём грэты</p>
<p>380	У трудных паходах, турботах.</p>
<p> </p>
<p>Характарам розныя людзі,</p>
<p>Адзін да другіх не падобны,</p>
<p>Ды ў кожнага сэрца у грудзях</p>
<p>Палала кянавісцю злобнай.</p>
<p> </p>
<p>Як пчолы з разбітага вулля</p>
<p>Бароняцца ярасным роем,</p>
<p>Так помсцяць за кроў, за разгулле</p>
<p>Фашысцкім бандытам героі.</p>
<p> </p>
<p>I чуюць ваякі дарогу,</p>
<p>390	Рыхтуюць аружжа к паходу,</p>
<p>А вецер павейвае з логу,</p>
<p>З Чырвонага ціхага Броду.</p>
<p> </p>
<p>На ўтульнай зялёнай палянцы</p>
<p>Высвіствае дрозд серанаду.</p>
<p>А іх камандзір у зямлянцы</p>
<p>Са штабам праводзіць нараду.</p>
<p> </p>
<p> </p>
<h3><a id="chapter12"></a>XII</h3>
<p> </p>
<p>Ох, цяжка Галі ў няволі</p>
<p>Пад варожым вокам!</p>
<p>Так блізка роднае поле,</p>
<p>400	   I яно далёка!</p>
<p> </p>
<p>Як ветла, з ласкай якою</p>
<p>Пазіраюць далі!</p>
<p>Ды лес і луг за ракою,</p>
<p>На жаль, не для Галі.</p>
<p> </p>
<p>I радасць, долю і волю</p>
<p>Зграя іх забіла.</p>
<p>Не ўбачыць маткі ніколі,</p>
<p>Дзе яе магіла?</p>
<p> </p>
<p>I дзе ён, Мікітка? Дзе тата?</p>
<p>410	   Што там з імі стала?</p>
<p>Ох, гады! Ох, гітлеры-каты!</p>
<p>Вам крыві ўсё мала.</p>
<p> </p>
<p>За дротам калючым енкі –</p>
<p>Няма там спагады.</p>
<p>Аслепнуць няхай вам зрэнкі,</p>
<p>Двуногія гады!</p>
<p> </p>
<p>Не людзі, не людзі – зверы,</p>
<p>Якіх свет не бачыў.</p>
<p>Звярыныя ў іх манеры,</p>
<p>420	    Голас – брэх сабачы.</p>
<p> </p>
<p>Не плакала Галя: плачам</p>
<p>Сябе толькі ўнізіць.</p>
<p>Што далей будзе, пабачыць –</p>
<p>Ў партызанскай кнізе.</p>
<p> </p>
<p>А вораг рыжы на Галю</p>
<p>Косіць вока хціва.</p>
<p>Фашысты заўважылі кралю,</p>
<p>Фашысты ж – блудлівы.</p>
<p> </p>
<p>Ох, цяжка Галі ў няволі</p>
<p>430	     За калючым дротам!</p>
<p>А гэтак блізка лес, поле</p>
<p>I рака з чаротам!</p>
<p> </p>
<p> </p>
<h3><a id="chapter13"></a>XIII</h3>
<p> </p>
<p>Выйшаў Гурба, два штабісты,</p>
<p>Ганіч, Лебяда,</p>
<p>Хлопец ёмкі і плячысты.</p>
<p>Змоўкла грамада.</p>
<p> </p>
<p>– Ну што ж, хлопцы, час нам рушыць,</p>
<p>Выйсці з лесу ў свет,</p>
<p>Гансаў, фрыцаў і карлушаў</p>
<p>440	 Страсянуць як след.</p>
<p> </p>
<p>Што ні дзень, то больш наглее</p>
<p>Гітлераўскі зброд.</p>
<p>Дык вальём жа ім алею</p>
<p>У іх воўчы рот!</p>
<p>Як пачулі партызаны</p>
<p>Камандзірскі сказ,</p>
<p>Падняліся дружным станам,</p>
<p>Захадзілі ўраз.</p>
<p> </p>
<p>Скарбнік іхні дзед Гамыра</p>
<p>450		Адчыніў свой склад</p>
<p>Ды наказваў проста, шчыра:</p>
<p>– Не шыкуй жа, брат!</p>
<p> </p>
<p>Каб ні куля, ні граната</p>
<p>Не прапалі так.</p>
<p>Метка ахай супастата,</p>
<p>Не шкадуй сабак!</p>
<p> </p>
<p>– Што ты, дзеду, ды я ж снайпер,</p>
<p>Маху не даю.</p>
<p>– То-та ж, браце. Помні, знай жа</p>
<p>460		Дабрату маю!</p>
<p> </p>
<p>Ходзіць лагер, нібы ў віры,</p>
<p>Бо загад аддан.</p>
<p>А тым часам камандзіры</p>
<p>Вывучаюць план.</p>
<p> </p>
<p>Час і месца намячалі,</p>
<p>Зборы на шашы.</p>
<p>Нават хвоі не маўчалі</p>
<p>У лясной глушы.</p>
<p> </p>
<p> </p>
<h3><a id="chapter14"></a>XIV</h3>
<p> </p>
<p>Пятрок гарыць. Ён повен руху,</p>
<p>470	I ходзіць кожны яго мускул.</p>
<p>Туды-сюды мкне што ёсць духу –</p>
<p>Цяпер не дасць ён гадам спуску!</p>
<p> </p>
<p>Пятрок адзін мужчына ў хаце.</p>
<p>Няма за ім дагляду, вока.</p>
<p>А цёткам што? Ды й сіл не хваціць</p>
<p>У рукі ўзяць такога доку.</p>
<p> </p>
<p>На ворага ён вока мае –</p>
<p>Бо праз яго шляхі закрыты.</p>
<p>Калі хто ім і спагадае,</p>
<p>480	Дык толькі злодзей і бандыты.</p>
<p> </p>
<p>Дык так, за справу. Першым чынам</p>
<p>Праверыць лагер, склады, варту.</p>
<p>Хадзіў і бегаў, поўз пад тынам,</p>
<p>Выконваў планы свае ўпарта.</p>
<p> </p>
<p>На месцы лагер, варта, склады.</p>
<p>Глядзіць – прывезлі тры цыстэрны,</p>
<p>Шэсць грузавых, відаць, снарады,</p>
<p>Што важыць вораг крыважэрны?</p>
<p> </p>
<p>Усё агледзеў як належыць.</p>
<p>490	  Цяпер праверыць свае сховы,</p>
<p>Ідзе ўздоўж рэчкі паўзбярэжжам</p>
<p>I раптам чуе – гуд размовы.</p>
<p> </p>
<p>А д з і н</p>
<p>Пяць соцень, чуеш? Ах, псялыткі!</p>
<p>Але дастаць іх труднавата.</p>
<p> </p>
<p>Д р у г і</p>
<p>А ты прыліпні да Мікіткі</p>
<p>I прасачы, дзе ходзіць тата.</p>
<p> </p>
<p>Пятрок бы нож пачуў у сэрцы</p>
<p>I скеміў зразу, ў чым тут справа.</p>
<p>А хто яны? Хто людажэрцы?</p>
<p>500	Падгледзеў – Губіч і Малява.</p>
<p> </p>
<p>Пятрок ураз прыняў рашэнне –</p>
<p>Мікітку трэба папярэдзіць:</p>
<p>Пакуль Мікіткі не сустрэне,</p>
<p>Ён і хвіліны тут не ўседзіць.</p>
<p> </p>
<p> </p>
<h3><a id="chapter15"></a>XV</h3>
<p> </p>
<p>Фон Зюмель у добрым настроі:</p>
<p>Прароблена немцамі шмат.</p>
<p>I фюрэр і ён ідзе ўгору.</p>
<p>За нацыю такжа ён рад.</p>
<p> </p>
<p>Фон Зюмель – не рускі няздара:</p>
<p>510	Вядзе ён тут справы, як бог,</p>
<p>Выводзіць фашысцкія мары</p>
<p>У яву разбойных дарог.</p>
<p> </p>
<p>Адведзены землі баронам,</p>
<p>Кіруе фашысцкі бізун,</p>
<p>Кіруецца зверскім законам</p>
<p>Ажыўшы ў Нямеччыне гун.</p>
<p> </p>
<p>Паходжвае Зюмель надзьмуты,</p>
<p>Надзеўшы парадны мундзір:</p>
<p>У дваццаць гадзін тры мінуты</p>
<p>520	Сяброў ён заклікаў на пір.</p>
<p> </p>
<p>З дакладнасцю чыста нямецкай</p>
<p>Сабраліся госці ў свой час.</p>
<p>А від у гасцей маладзецкі,</p>
<p>Грудзіна ў крыжах, як абраз.</p>
<p> </p>
<p>Было іх не дужа багата:</p>
<p>Якісь лейтэнант, капітан</p>
<p>Ды обер адзін вуграваты,</p>
<p>Тыповы фашысцкі чурбан.</p>
<p> </p>
<p>Пілі ды выгуквалі тосты,</p>
<p>530	«Хайль Гітлер!» крычалі падрад.</p>
<p>Нажэрліся туга, прахвосты,</p>
<p>I ім цяпер трэба дзяўчат.</p>
<p> </p>
<p>У п’янага Зюмеля Галя</p>
<p>У мыслях мільгнулася ўміг.</p>
<p>Дапрос учыніць ёй, а далей,</p>
<p>А далей пацеха для ўсіх.</p>
<p> </p>
<p>Фон Зюмель кіўнуў галавою,</p>
<p>Сказаў адно слова ім «гут»</p>
<p>I звоніць у лагер канвою,</p>
<p>540	Каб зараз была Галя тут.</p>
<p> </p>
<p> </p>
<h3><a id="chapter16"></a>XVI</h3>
<p> </p>
<p>Прывялі канвойнікі Галю,</p>
<p>У пакой вапхнулі.</p>
<p>Зюмелевы госці заржалі,</p>
<p>На яе кіўнулі.</p>
<p> </p>
<p>Забілася сэрца ў дзяўчыны,</p>
<p>Як у клетцы птушка,</p>
<p>У бярлог папала звярыны</p>
<p>Лесу, ніў дачушка.</p>
<p> </p>
<p>Спынілася Галя, умлела,</p>
<p>550		Адгадала лёс свой.</p>
<p>Узважваюць дзеўчае цела</p>
<p>Блудліва барбосы.</p>
<p> </p>
<p>Пасадзіў Зюмель Галю ў крэсла,</p>
<p>Узяў за падбародак:</p>
<p>— Чаму кудзерак свой растрэсла,</p>
<p>Русішан малодак?</p>
<p> </p>
<p>Адказвай!.. Ды глянь жа мне ў вочы.</p>
<p>О, я добры, добры!</p>
<p>Ды зарваўся голас дзявочы</p>
<p>560		У вачах у кобры.</p>
<p> </p>
<p>– Ну чаго ж маўчыш, малодак,</p>
<p>Скупішся на словы?</p>
<p>Зюмель – о, як цукар, салодак.</p>
<p>Зюмель – о, суровы!</p>
<p> </p>
<p>I змяніўся Зюмель з твару,</p>
<p>Крыкнуў хрыпла, дзіка:</p>
<p>– Но, но, чуй: прыдумаю кару,</p>
<p>Кара грос, вяліка!</p>
<p> </p>
<p>Вуграваты обер падскочыў:</p>
<p>570		– Гер капітан – госцю!</p>
<p>I лапае, мне стан дзявочы,</p>
<p>П’янай поўны млосці.</p>
<p> </p>
<p>Рванулася, штурхнула Галя</p>
<p>«Высокую» расу.</p>
<p>А ў час гэты – шух на вакзале</p>
<p>Агнявыя пасы!</p>
<p> </p>
<p> </p>
<h3><a id="chapter17"></a>XVII</h3>
<p> </p>
<p>Злавесны бляск-чырвань, як кроў,</p>
<p>Варваўся ў пакой.</p>
<p>Гром выбухнуў, зверам зароў</p>
<p>580		I змоўк за ракой.</p>
<p>Бушуе, б’е полымя ўвысь,</p>
<p>Выкідвае дым.</p>
<p>У мроку агоньчык – блісь-блісь!</p>
<p>I стрэлы за ім!</p>
<p> </p>
<p>Забегалі каты: – Гер-гер!</p>
<p>Любошчам канец.</p>
<p>Гер обер, што скажаш цяпер,</p>
<p>Арыйскі самец?</p>
<p> </p>
<p>Бягуць к тэлефону – дарма:</p>
<p>590		Маўчыць тэлефон.</p>
<p>Завуць веставога – няма.</p>
<p>Збянтэжан барон.</p>
<p> </p>
<p>I шапкі хапаюць яны</p>
<p>Ды ў дзверы кулём!</p>
<p>I чуюць: – Стой, суччы сыны!</p>
<p>Не голас, а гром!</p>
<p> </p>
<p>I бачаць – сталёвая шчэць</p>
<p>Глядзіць з-за дзвярэй,</p>
<p>I страшныя вочы, як смерць,</p>
<p>600		Кінжалаў вастрэй!</p>
<p> </p>
<p>Застылі бандыты на міг,</p>
<p>А потым назад!</p>
<p>Ды ў вокнах чакалі ўжо іх</p>
<p>Галушкі гранат.</p>
<p> </p>
<p>Крывавыя рукі ўгары</p>
<p>Прыйшлося трымаць.</p>
<p>– Ну, хлопцы, вяжы іх, бяры!</p>
<p>Хутчэй, не драмаць!</p>
<p> </p>
<p>Камандуе Гурба Іван</p>
<p>610		I раптам глядзіць –</p>
<p>Зашыўшыся ў кут, за дыван,</p>
<p>Дзяўчына сядзіць!</p>
<p> </p>
<p> </p>
<h3><a id="chapter18"></a>XVIII</h3>
<p> </p>
<p>Люблю я лес, адвечны бор,</p>
<p>Дзе ўзносяць хвоі ўгору шапкі,</p>
<p>Дзе рассцілаюць елі лапкі</p>
<p>I востры верх мкнуць у прастор.</p>
<p> </p>
<p>Заўсёды ў лесе добра мне:</p>
<p>У ім так ціха, урачыста,</p>
<p>Калі прытоіцца ўсё чыста,</p>
<p>620	I ветрык нават не дыхне.</p>
<p> </p>
<p>I дуб-крапак і куст малы</p>
<p>Стаяць у мудрым задуменні,</p>
<p>А сосны сочаць і струменяць</p>
<p>Густы, духмяны пах смалы.</p>
<p> </p>
<p>Замлее лес – такая ціш,</p>
<p>I толькі пчолы струнным звонам</p>
<p>Гудуць працягла роўным тонам</p>
<p>Ды прашмыгне лясная мыш.</p>
<p> </p>
<p>А як прыгожы ў час вясны</p>
<p>630	Бярозак першыя уборы,</p>
<p>Калі яны па касагорах</p>
<p>У сонцы мараць свае сны!</p>
<p> </p>
<p>Мне не забыць і тых часін,</p>
<p>Калі шумяць трывожна дрэвы,</p>
<p>А ў кожным дрэве свае спевы,</p>
<p>А ў хоры іх акорд адзін.</p>
<p> </p>
<p>Сваю красу нясуць імхі,</p>
<p>Дзе многа рознай дробнай твары,</p>
<p>Дзе мурашы пасуць атары</p>
<p>640	Зялёнай тлі, як пастухі.</p>
<p> </p>
<p>Хіба ж не міл і час такі</p>
<p>На схіле лецейка, пад восень,</p>
<p>Калі на верасах між сосен</p>
<p>Пачнуць расці баравікі?</p>
<p> </p>
<p>Мне лес цяпер міл удвая,</p>
<p>Бо родны лес мой краю служыць,</p>
<p>Бо лес мой туліць смелых, дужых,</p>
<p>Сярод якіх душой і я.</p>
<center></center>
<p> </p>
<h3><a id="chapter19"></a>XIX</h3>
<p> </p>
<p>Ходзіць па лесе гоман, шум, гук,</p>
<p>650	Чуе лес добрыя весці:</p>
<p>Злоўлен фон Зюмель, злоўлен павук,</p>
<p>Злоўлен забойца нарэшце!</p>
<p> </p>
<p>Ціха, паважна змоўк стары дуб –</p>
<p>Слаўныя ў лесе падзеі!</p>
<p>Зюмель, ці бачыш, Гітлераў слуп,</p>
<p>Як лічаць ваякі трафеі?</p>
<p> </p>
<p>Скарбнік Гамыра зносіць у склад</p>
<p>Новыя стрэльбы, як дровы,</p>
<p>Кіне на Зюмеля хітры пагляд,</p>
<p>660	Скажа калючае слова:</p>
<p> </p>
<p>– Дзякуй, бароне, за кулямёт –</p>
<p>Добрыя ў немцаў прыпасы.</p>
<p>Ёсць, ёсць чым, беларускі народ,</p>
<p>Нішчыць фашысцкае мяса!</p>
<p> </p>
<p>Шчыльнай сцяною ваякі стаяць,</p>
<p>Дуб іх шатром прыкрывае.</p>
<p>Шумна гудзе партызанская раць,</p>
<p>Льецца гаворка жывая.</p>
<p> </p>
<p>Рады ваякі, рад сам камандзір –</p>
<p>670	Дочку ён вырваў з палону.</p>
<p>Толькі фон Зюмель, дзьмуты пузыр,</p>
<p>Згорблен – не смачна барону!</p>
<p> </p>
<p>– Слова тваё: начальнік ты ў нас –</p>
<p>Што нам рабіць з той брыдою?</p>
<p>Выступіў Гурба, торкнуў за пас,</p>
<p>Вусы паправіў рукою.</p>
<p> </p>
<p>– Вось што, таварышове-браты:</p>
<p>Суд я над ім назначаю,</p>
<p>Суд справядлівы, людскі, святы,</p>
<p>680	Нашым законам, звычаем.</p>
<p> </p>
<p>Выберам суддзяў. Хто адвакат?</p>
<p>Хто будзе за пракурора?</p>
<p>Рук пракурорскіх злічана шмат,</p>
<p>Рук адваката – з ім горай.</p>
<center></center>
<p> </p>
<h3><a id="chapter20"></a>XX</h3>
<p>Пад дубам паставілі стол,</p>
<p>Паважна расселіся суддзі:</p>
<p>Шарон, Варывода, Расол,</p>
<p>Ляснічы па прозвішчу Кудзін.</p>
<p> </p>
<p>Адно замінала суду:</p>
<p>690	Няма на судзе адваката.</p>
<p>Паправіць жа можна бяду –</p>
<p>Зрабіць адвакатам Кандрата!</p>
<p> </p>
<p>Укленчыў тут Губіч, крычыць:</p>
<p>– Завошта, браты-партызаны!</p>
<p>Асек Варызода: – Маўчы!</p>
<p>Служыў – барані свайго пана!</p>
<p> </p>
<p>I кідае строга свой зрок.</p>
<p>– Суд ідзе! – грыміць урачыста.</p>
<p>I вочы скіроўвае ўбок,</p>
<p>700	Пранізвае імі фашыста.</p>
<p> </p>
<p>Прымоўкла ваяк грамада,</p>
<p>У ворага ўставіла вочы,</p>
<p>I кожны без следства, суда,</p>
<p>Як гада, душыць яго хоча.</p>
<p> </p>
<p>Фашыст жа, фон Зюмель, барон,</p>
<p>Стаіць у парадным мундзіры,</p>
<p>Крыжы на грудзях, медальён.</p>
<p>I болей няма ў ім задзіры.</p>
<p> </p>
<p>Стаіць, утрупелы, як пень,</p>
<p>710	А губы, як трубы-кілбасы.</p>
<p>Тфу, згінь ты, фашысцкая дрэнь,</p>
<p>«Вышэйшая» смродная раса!</p>
<p> </p>
<p>I вось жа такая брыда</p>
<p>Збіраецца светам валодаць!</p>
<p>Глядзіць і плюе грамада –</p>
<p>Ці жыць жа такому вось смроду!</p>
<p> </p>
<p>Пытаюцца суддзі ў яго,</p>
<p>Ці лічыць сябе вінаватым?</p>
<p>Ён – доўг выпаўняў і – ўсяго!</p>
<p>720	Што фюрэр казаў, то і свята.</p>
<p> </p>
<p> </p>
<h3><a id="chapter21"></a>XXI</h3>
<p> </p>
<p>Допыт закончан. На пракурора,</p>
<p>Ляснічага, глянулі ўсе.</p>
<p>Ціха пранёсся вецер над борам,</p>
<p>У леснай спыніўся страсе.</p>
<p> </p>
<p>– Суддзі і вы, таварышы-брацці! –</p>
<p>Прамову пачаў пракурор:</p>
<p>– Бачыце – хто перад вамі? Пракляцце,</p>
<p>Даўбешка, фашысцкі тапор!</p>
<p> </p>
<p>З віду здаецца ён – нібы людзі:</p>
<p>730	I рукі, і ногі, і нос.</p>
<p>Глузд жа звярыны, толькі б паскудзіць,</p>
<p>Нутром жа бандыт, тарбатрос!</p>
<p> </p>
<p>Чулі вы: «ён выконваў загады»,</p>
<p>А сам ён і свят і не лыс.</p>
<p>Гляньце ж на рукі чорнага гада,</p>
<p>На рукі, што спушчаны ўніз!</p>
<p> </p>
<p>Колькі крыві на іх, ён не скажа:</p>
<p>Забойца, як заяц, трусліў.</p>
<p>Дух у забойцы – чорная сажа...</p>
<p>740	Хто Гурбаву жонку забіў?</p>
<p> </p>
<p>Чым кіраваўся кат ачумелы?</p>
<p>За што ён застрэліў яе?</p>
<p>Муж партызаніць! Як жа пасмелі</p>
<p>Паўстаць мы за правы свае!</p>
<p> </p>
<p>Людзі, што волю, край свой бароняць, –</p>
<p>Злачынцы ў баронскіх вачах!</p>
<p>Зброю ўзялі мы, селі ка коні –</p>
<p>Мы робім, выходзіць, «замах»!</p>
<p> </p>
<p>Гойсаюць рыцары ўсюды,</p>
<p>750	Вынюхваюць нашы сляды.</p>
<p>Першы з іх – вось ён – Зюмель-паскуда,</p>
<p>Вось Гітлераў гончы руды!</p>
<p> </p>
<p>Выб’ем жа воўку воўчыя зубы,</p>
<p>«Высокае» расы закон...</p>
<p>Можа я непаважна і груба</p>
<p>Цябе атэстую, барон?</p>
<p> </p>
<p> </p>
<h3><a id="chapter22"></a>XXII</h3>
<p> </p>
<p>Грыміць пракурор на ўвесь лес</p>
<p>Ад імя народу і краю,</p>
<p>А рэплікі сыплюцца з месц</p>
<p>760	I жару ўсё больш падсыпаюць.</p>
<p> </p>
<p>Гамыра – сам помста і гнеў,</p>
<p>Аж рукі трасуцца ад злосці:</p>
<p>Жывога, здаецца б, ён з’еў</p>
<p>Фашысцкага пса-ягамосця.</p>
<p> </p>
<p>Не ўстоіць на месцы Пятрок,</p>
<p>Яму трэба рух і імкненне.</p>
<p>Ён кідае ўсюды свой зрок</p>
<p>I ўсё прымячае ў імгненне.</p>
<p> </p>
<p>З ім побач Мікітка. Сябры</p>
<p>770	Вялікую справу зрабілі:</p>
<p>Без іх уцяклі бы звяры</p>
<p>I столькі б там іх не скасілі.</p>
<p> </p>
<p>I хлопцам за гэта хвала.</p>
<p>Прадставілі іх к нагародзе,</p>
<p>I слава іх тут зацвіла,</p>
<p>I тут і далёка ў народзе.</p>
<p> </p>
<p>Сам Гурба стаіць адзінок:</p>
<p>Няма яго вернай жанчыны!</p>
<p>Раз-пораз ён кідае зрок</p>
<p>780	На воблік фашысцкі звярыны.</p>
<p> </p>
<p>I слухае: – Хват пракурор!</p>
<p>Запальвай, брат, помстаю сэрцы!</p>
<p>I сіле злой наперакор</p>
<p>Навекі зачынім тут дзверцы!</p>
<p> </p>
<p>I Галя, як ружы той цвет,</p>
<p>Стаілася ціха пад дубам.</p>
<p>Зазнала пакуты і бед,</p>
<p>Але абышла яе згуба.</p>
<p> </p>
<p>Таксама, як бацька, яна</p>
<p>790	Не зводзіць вачэй з пракурора.</p>
<p>I думае: «Не, не да дна</p>
<p>Ты вычарпаў болі і гора!»</p>
<p> </p>
<p> </p>
<h3><a id="chapter23"></a>XXIII</h3>
<p> </p>
<p>Пракурор жа не скончыў яшчэ</p>
<p>I ворага далей сячэ.</p>
<p> </p>
<p>– Вы чулі, таварышы-другі,</p>
<p>Што Гітлер для іх жа, як бог:</p>
<p>Яны – яго дзеці і слугі,</p>
<p>Выгукваюць «хайль» яму, «гох».</p>
<p> </p>
<p>Парукай адной кругавою</p>
<p>800	Звязалася іх шашура –</p>
<p>Злачыннаю прагай разбою</p>
<p>Ахоплена ўся пачвара.</p>
<p> </p>
<p>Ім, бачыце, цесна, ім мала</p>
<p>Прастору, нямецкай зямлі,</p>
<p>I вось яны цёмнай навалай</p>
<p>Да нас, як гадзюкі, ўпаўзлі.</p>
<p> </p>
<p>Разграбілі сёлы, мястэчкі,</p>
<p>Разбурылі ў прах гарады.</p>
<p>Крывёй пацяклі нашы рэчкі,</p>
<p>810	Агнём запалалі сады.</p>
<p> </p>
<p>I ўсё, што здабылі мы з вамі</p>
<p>У нашы савецкія дні,</p>
<p>Патоптана іх капытамі,</p>
<p>Прапала ў фашысцкім агні.</p>
<p> </p>
<p>Наш край яны паланілі,</p>
<p>Катуюць нявінны народ,</p>
<p>На службу карычневай гнілі</p>
<p>Яго гнаў і фон-абармот.</p>
<p> </p>
<p>О, шмат было спраў у барона!</p>
<p>820	Судзіў нас і вешаў, страляў,</p>
<p>Выкройваў маёнткі-разгоны</p>
<p>Для гэтакіх самых халяў.</p>
<p> </p>
<p>Ён – бог тут, «вышэйшая» раса,</p>
<p>Дазволена ўсё тут яму!</p>
<p>Дык знішчым жа воўчае мяса,</p>
<p>Фашысцкую погань, чуму!</p>
<p> </p>
<p>I Гітлер і зюмелі – вошы,</p>
<p>Напоўзшыя к нам за каўнер!</p>
<p>Няхай жа згніе гэта пошасць,</p>
<p>830	Клыкасты раз'юшаны звер!</p>
<p> </p>
<p> </p>
<h3><a id="chapter24"></a>XXIV</h3>
<p> </p>
<p>Загула грамада</p>
<p>Ды загаманіла:</p>
<p>– Ці ж дастойна суда</p>
<p>Свінячае рыла?</p>
<p> </p>
<p>Збрыдла нам пазіраць</p>
<p>На яго, паганца, –</p>
<p>Проста – скуру садраць</p>
<p>На лясной палянцы!</p>
<p> </p>
<p>А хутчэй і латвей –</p>
<p>840	Удавіць, павесіць!</p>
<p>Дай вужышча, Мацвей, –</p>
<p>Шмат сукоў у лесе!</p>
<p> </p>
<p>– Стойце, хлопцы, давай</p>
<p>Шанаваць парадак!</p>
<p>Суд ідзе, дык няхай</p>
<p>Тут не будзе звадак.</p>
<p> </p>
<p>Калі судзім, дык суд</p>
<p>Скажа ад народа –</p>
<p>Не дарэмен жа труд, –</p>
<p>850	Цыкнуў Варывода.</p>
<p> </p>
<p>– Ану, Губіч Кандрат,</p>
<p>Барані барона –</p>
<p>Ты ж яму нібы брат,</p>
<p>Аднаго закона!</p>
<p> </p>
<p>Губіч суддзям, суду</p>
<p>Раптам бух у ногі:</p>
<p>– Вас прашу, грамаду</p>
<p>Збіўся я з дарогі!</p>
<p>Лепш забіце мяне,</p>
<p>860	Кіньце труп у полі.</p>
<p>Бараніць яго... Не!</p>
<p>Прад людзьмі – ніколі!</p>
<p> </p>
<p>Губіч крыжам паў, лёг,</p>
<p>Выў: – Не падарую!</p>
<p>I рукамі драў мох</p>
<p>I зямлю сырую.</p>
<p> </p>
<p> </p>
<h3><a id="chapter25"></a>XXV</h3>
<p> </p>
<p>Параіліся тут суддзі</p>
<p>I зірнулі на грамаду.</p>
<p>Далей яно відаць будзе –</p>
<p>870	З сабой чалавек не ў ладу.</p>
<p> </p>
<p>– Падсудны – апошняе слова!</p>
<p>А той азірнуўся, як воўк,</p>
<p>Насупіў рыжыя бровы,</p>
<p>Сказаў штосьці хрыпла і змоўк.</p>
<p> </p>
<p>Адвёў канвой ката далей</p>
<p>За тоўсты разложысты дуб,</p>
<p>А суддзі крыху пагадалі,</p>
<p>I іх прыгавор выйшаў скуп.</p>
<p> </p>
<p>Ката вярнулі з-за дуба.</p>
<p>880	Нятрудна прысуд адгадаць:</p>
<p>Змясціўся лёс душагуба</p>
<p>У слове адным: расстраляць!</p>
<p> </p>
<p>Спачатку было ціха ў лесе,</p>
<p>Нібы абарвалася штось.</p>
<p>Барон здрыгануўся і звесіў</p>
<p>I нос свой і губы, як лось.</p>
<p> </p>
<p>I тут як крыкне Гамыра,</p>
<p>I лес засланіў барадой:</p>
<p>– Патронаў шкода на кныра!</p>
<p>890	Ды я яго — проста даўбнёй!</p>
<p> </p>
<p>I ўраз выхапіў дзед швайку.</p>
<p>– Вось суну пад рэбры – капут!</p>
<p>Фашысцкую кляне шайку</p>
<p>I ўсю яе цягне на суд.</p>
<p> </p>
<p>I сыпле дзед ворагу ў вочы:</p>
<p>– Мы вас перадушым усіх.</p>
<p>Бароны – скот наш рабочы:</p>
<p>Вазіць будзем цэглу на іх!</p>
<p> </p>
<p>А з Гітлера скуру злупім,</p>
<p>900	Калі ён у вас бог і цар.</p>
<p>Паскачам на яго трупе.</p>
<p>I барону плюнуў у твар.</p>
<p> </p>
<p> </p>
<h3><a id="chapter26"></a>* * *</h3>
<p> </p>
<p>Адбыўся суд. Народнай кары</p>
<p>Ніхто рукі не адвядзе.</p>
<p>На помсту клічуць кроў, ахвяры –</p>
<p>Забойцам месц няма нідзе!</p>
<p> </p>
<p>На родных землях, дзе спрадвеку</p>
<p>Ад нашых ног ляглі сляды</p>
<p>I нашы назвы носяць рэкі,</p>
<p>910	Лясы, азёры, гарады,</p>
<p> </p>
<p>На гэтых землях вораг люты</p>
<p>Пахован будзе без труны,</p>
<p>Як тая горкая атрута,</p>
<p>Дзе ўсходзяць толькі палыны.</p>
<p> </p>
<p>Разгоніць дзень туман крывавы,</p>
<p>Развее вецер чад імжы,</p>
<p>I будзе праўда правіць права,</p>
<p>Пазносіць межы, рубяжы.</p>
<p> </p>
<p>Пра вас жа, волаты-героі,</p>
<p>920	Гатовых кроў за край аддаць,</p>
<p>Шумець век векам будуць хвоі</p>
<p>I гімны славы вам складаць.</p>
<p> </p>
<p>Аздобіць летапіс аб слаўных</p>
<p>I кнігу праўды нашых дзён,</p>
<p>Як сказ геройства часаў даўных,</p>
<p>Вянок сягонняшніх імён.</p>
<p> </p>
<p> </p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>