<div class="container">
<div class="book-utils">
<div id="qrcode"></div>
<a href="/Jakub_Kolas/Pravadyru_i_nastauniku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 15.12.1939 -->
<!-- HEADER_FIELD FirstPublicationYear: 1939-1946; 1952; 1958; 1960-1962; 1967; 1969; 1972; 1998; 2000; 2003; 2008 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Правадыру i настаўніку -->
<h2><a href="http://knihi.com/Jakub_Kolas/">Якуб Колас</a></h2>
<h2>Правадыру i настаўніку</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ад чыстага сэрца, проста і шчыра,</p>
<p>Як просты і ты, правадыр,</p>
<p>Цябе славіць песняй звонкая ліра,</p>
<p>Як сейбіта праўды, дружбы і міру,</p>
<p>Зямлі разняволенай шыр.</p>
<p>Паэты, ашугі з гор Дагестана,</p>
<p>Далін і стэпоў песняры</p>
<p>Вітаюць, як друга, згодна, аддана</p>
<p>Цябе, правадыр наш, словам баяна,</p>
<p>На струнах зурны і дамбры.</p>
<p> </p>
<p>Жывыя пачуцці, думы і сказы</p>
<p>Прыносіць народ табе ў дар,</p>
<p>А новае мора сыпле алмазы,</p>
<p>Дзе сонца гуляе з хвалямі разам</p>
<p>I тушыць увечар свой жар.</p>
<p> </p>
<p>На Арктыцы дзікай, холадам скутай,</p>
<p>На гонях, дзе нівы шумяць,</p>
<p>На краі нядаўніх здзекаў, пакуты,</p>
<p>Дзе воляй тваёю скінуты путы,</p>
<p>Ляжыць тваіх думак пячаць.</p>
<p> </p>
<p>Ад Белага мора і да гор Крыма,</p>
<p>Ад Буга за быстры Амур</p>
<p>Лунае, як промень, роднае імя</p>
<p>На гмахах бяскрайніх слаўнай радзімы,</p>
<p>Народжанай громамі бур.</p>
<p> </p>
<p>I гэту радзіму ўзняў ты высока,</p>
<p>Даў сілу ёй, голас, разгон,</p>
<p>Магутныя крыллі, смелае вока,</p>
<p>I вывеў яе ты з голаду, мроку,</p>
<p>I сталінскі даў ёй закон.</p>
<p> </p>
<p>Ад чыстага сэрца, проста і шчыра,</p>
<p>Як просты і ты, правадыр,</p>
<p>Цябе славіць песняй звонкая ліра,</p>
<p>Як сейбіта праўды, дружбы і міру,</p>
<p>Зямлі разняволенай шыр.</p>
<p> </p>
<p> </p>
<p>*</p>
<p> </p>
<p>Бушуе навокал мутнае мора,</p>
<p>I пеніцца ў беразе вал.</p>
<p>Дзесь намысел злосна спеляць пражоры,</p>
<p>Паўзучыя гады сыкаюць у норах,</p>
<p>І вые труслівы шакал.</p>
<p>Цямраная сіла свету старога</p>
<p>Сплятаецца ў чорны клубок,</p>
<p>Адна ў яе думка, мэта, дарога —</p>
<p>Паўстаць насупроць жыцця маладога,</p>
<p>Спыніць наш вясенні паток.</p>
<p> </p>
<p>Але няхай знаюць: марны заходы</p>
<p>Прыслужнікаў цемры і зла,</p>
<p>Бо з намі ты, Сталін, – воля народа,</p>
<p>На варце краіны, шчасця, свабоды</p>
<p>Стаіць твая постаць-скала.</p>
<p> </p>
<p>Бо зорыць нядрэмна орляе вока,</p>
<p>Бо ты разбіваеш хады</p>
<p>Глашатаяў здзеку, гнёту і мроку,</p>
<p>Разгадваеш проста, мудра, глыбока</p>
<p>Зладзейскія сцежкі, сляды.</p>
<p> </p>
<p>Магутнай рукою, смела, імкліва</p>
<p>Ты крышыш былога ланцуг.</p>
<p>Жыві ж нам на радасць доўга, шчасліва,</p>
<p>Нястомны, адданы, людзям зычлівы,</p>
<p>Наш бацька, настаўнік і друг!</p>
<p> </p>
<p><i>15/ХІІ 1939</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>