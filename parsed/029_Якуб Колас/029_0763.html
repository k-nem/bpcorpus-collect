<div class="container">
<div class="book-utils">
<div id="qrcode"></div>
<a href="/Jakub_Kolas/U_novyja_dali.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 28.09.1952 -->
<!-- HEADER_FIELD FirstPublicationYear: 1908; 1946-1953; 1955; 1957-1958; 1960; 1962; 1965; 1967; 1972; 1998; 2008 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У новыя далі -->
<!-- HEADER_FIELD Title2: XIX з’езду Кампартыі Савецкага Саюза -->
<h2><a href="http://knihi.com/Jakub_Kolas/">Якуб Колас</a></h2>
<h2>У новыя далі</h2>
<h2 class="title2">XIX з’езду Кампартыі Савецкага Саюза</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мы ўсходзім на тыя вышыні,</p>
<p>Куды не ступаў чалавек.</p>
<p>За намі шырокі гмах сіні,</p>
<p>Дзе моры шугаюць і плыні</p>
<p>Каналамі злучаных рэк.</p>
<p> </p>
<p>А ўперадзе новыя далі</p>
<p>I болей шырокі разлог.</p>
<p>Дык пойдзем, таварышы, далей,</p>
<p>Каб людзі на свеце ўсе зналі</p>
<p>Праўдзівасць савецкіх дарог.</p>
<p> </p>
<p>Як радасна вокам акінуць</p>
<p>Вялікі, прасторны наш дом!</p>
<p>Гамоняць, гудуць пуцявіны</p>
<p>Адноўленай роднай краіны,</p>
<p>Як музыка працы, як гром.</p>
<p> </p>
<p>Адзіная воля яднае,</p>
<p>Злучае мільёны дарог –</p>
<p>На славу савецкаму краю,</p>
<p>Дзе ленінскі геній лунае</p>
<p>I ўзносіцца сцяг перамог.</p>
<p> </p>
<p>Шумяць неўгамонныя хвалі,</p>
<p>Нясуць нас у новы паход.</p>
<p>На горным шляху-перавале</p>
<p>Стаіць правадыр, мудры Сталін</p>
<p>I партыю кліча – ўпярод!</p>
<p> </p>
<p>Узважым жа нашыя сілы –</p>
<p>Наперадзе шмат перашкод.</p>
<p>Дае нам арліныя крылы</p>
<p>Наш бацька любімы і мілы, –</p>
<p>Каб плённым быў творчы узлёт.</p>
<p> </p>
<p>Няхай жа красуе, квітнее</p>
<p>Савецкая наша зямля!</p>
<p>Хай ленінскі засеў буйнее</p>
<p>I яваю стане надзея</p>
<p>Вялікага сэрца Крамля!</p>
<p> </p>
<p><i>28/ІХ 1952</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>