<div class="container">
<div class="book-utils">
<div id="qrcode"></div>
<a href="/Jakub_Kolas/Dumki_oj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1909] -->
<!-- HEADER_FIELD FilenameSuffix: oj -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Notice: Ой вы, думкі, думкі -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Думкі -->
<h2><a href="http://knihi.com/Jakub_Kolas/">Якуб Колас</a></h2>
<h2>Думкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ой вы, думкі, думкі,</p>
<p>Сэрца майго раны!</p>
<p>Ці вы мае дзеці,</p>
<p>Ці вы кім насланы?</p>
<p> </p>
<p>Што ж вы завіліся</p>
<p>Віхрам нада мною,</p>
<p>I няма ніколі</p>
<p>Мне ад вас спакою?</p>
<p> </p>
<p>Рад бы я не думаць</p>
<p>I не знацца з вамі,</p>
<p>Ды без запытання</p>
<p>Плывяце вы самі,</p>
<p> </p>
<p>Плача маё сэрца,</p>
<p>Хоць без слёз, ды горка,</p>
<p>Як пачнецца ваша</p>
<p>Смутная гаворка.</p>
<p> </p>
<p>I на маю душу</p>
<p>Леглі вы туманам,</p>
<p>Мітуслівым роем,</p>
<p>Смутным караванам.</p>
<p> </p>
<p>Ой вы, мае думкі!</p>
<p>Ці вы кім зражоны,</p>
<p>Што так невясёлы,</p>
<p>Што так засмучоны?</p>
<p> </p>
<p>Рад бы я не думаць</p>
<p>I не знацца з вамі,</p>
<p>Толькі ж проці волі</p>
<p>Плывяце вы самі.</p>
<p> </p>
<p>[1909]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>