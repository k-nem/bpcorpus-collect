<div class="container">
<div class="book-utils">
<div id="qrcode"></div>
<a href="/Vosip_Mandelstam/My_zyviom_-_i_nie_cujem_krainu_svaju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Восіп Мандэльштам -->
<!-- HEADER_FIELD LangOrig: rus -->
<!-- HEADER_FIELD SectionAuthor: Вершы -->
<!-- HEADER_FIELD Title: «Мы жывём ― і не чуем краіну сваю...» -->
<!-- HEADER_FIELD Translation: Васіль Зуёнак -->
<h2><a href="http://knihi.com/Vosip_Mandelstam/">Восіп Мандэльштам</a></h2>
<h2>«Мы жывём ― і не чуем краіну сваю...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Мы жывём ― і не чуем краіну сваю.</p>
<p>Слых ні слова не ловіць ― хоць побач стаю,</p>
<p>А калі хто і мовіць паўслоўца,</p>
<p>Тут жа ўспомніць крамлёўскага горца.</p>
<p> </p>
<p>Яго тоўстыя пальцы ― рух тлустых чарвей,</p>
<p>Кожны сказ ― за пудовую гіру вярней,</p>
<p>Тараканна смяецца вачышчамі,</p>
<p>І халявы ззяюць начышчана.</p>
<p> </p>
<p>Зброд ― паўлюдзі ― наўкола з паслугамі</p>
<p>Танкашыя згінаюцца дугамі,</p>
<p>Хто мармыча, хто свішча, хто ные ―</p>
<p>Ён адзін ставіць тычкі прамыя.</p>
<p> </p>
<p>Як падковы, за ўказам указ ён куе ―</p>
<p>Каму ў лоб, каму ў зад, каму ў пах паддае.</p>
<p>Што ні кара ў яго ― то маліна</p>
<p>І з шырокім дыханнем грудзіна.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Zujonak/">Васіль Зуёнак</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>