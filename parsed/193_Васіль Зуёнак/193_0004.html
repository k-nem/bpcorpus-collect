<div class="container">
<div class="book-utils">
<div id="qrcode"></div>
<a href="/Vasil_Zujonak/Pryjdzi_adnojcy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Васіль Зуёнак -->
<!-- HEADER_FIELD CreationYear: 1966 -->
<!-- HEADER_FIELD FirstPublicationYear: 1967 -->
<!-- HEADER_FIELD SectionAuthor: Вершы -->
<!-- HEADER_FIELD Source: Родная літаратура: падручнік-хрэстаматыя для 5-га класа агульнаадукац. шк. / склад.: Л.К.Цітова. – Мінск: Народная асвета, 1998 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Прыйдзі аднойчы...» -->
<!-- HEADER_FIELD Uploaded: 2011-08-09T08:12:00Z -->
<h2><a href="http://knihi.com/Vasil_Zujonak/">Васіль Зуёнак</a></h2>
<h2>«Прыйдзі аднойчы...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прыйдзі аднойчы</p>
<p>            ў вечаровы час,</p>
<p>Калі плывуць дымы,</p>
<p>            як верасы,</p>
<p>Да кургана пясчанага,</p>
<p>            што нас</p>
<p>Разлучыць назаўжды,—</p>
<p>Прыйдзі, мой сын.</p>
<p> </p>
<p>Павер хвіліну нейкую,</p>
<p>            што я</p>
<p>Жывы стаю між трапяткіх бяроз</p>
<p>I слухаю:</p>
<p>    у праведных баях</p>
<p>Што ты здабыў?</p>
<p>        Што ў сэрцы ты прынёс?..</p>
<p> </p>
<p>Прыйдзі —</p>
<p>    як ветру жніўнага павеў,</p>
<p>Каб пада мною дыхалі палі</p>
<p>I колас той звінеў — не адзвінеў,</p>
<p>Што к сонцу</p>
<p>    на руках</p>
<p>        ты ўзняў спяліць.</p>
<p> </p>
<p>Прыйдзі —</p>
<p>    як песня,</p>
<p>        што табе збярог</p>
<p>Бацькоўскі край</p>
<p>        і дбайна перадаў.</p>
<p>Прыйдзі —</p>
<p>    як рэха з тысячы дарог,</p>
<p>Дзе голас мой твае сцягі гайдаў.</p>
<p> </p>
<p>Прыйдзі —</p>
<p>    як думкі вогненнай усплёск,</p>
<p>Як гром ракет, што ўзлёт твой акрыляў...</p>
<p>Прыйдзі,</p>
<p>    мая надзея і мой лёс,—</p>
<p>I лёгкай будзе</p>
<p>    для мяне</p>
<p>        зямля.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: Родная літаратура: падручнік-хрэстаматыя для 5-га класа агульнаадукац. шк. / склад.: Л.К.Цітова. – Мінск: Народная асвета, 1998<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>