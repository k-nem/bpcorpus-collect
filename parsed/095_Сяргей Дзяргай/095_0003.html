<div class="container">
<div class="book-utils">
<div id="qrcode"></div>
<a href="/Michail_Lermantau/Kali_chvalujecca_daspieusy_u_poli_niva_dzia1.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD FilenameSuffix: dzia1 -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе С. Дзяргая (першая рэдакцыя) -->
<!-- HEADER_FIELD SectionAuthor: Вершы -->
<!-- HEADER_FIELD Title: «Калі хвалюецца даспеўшы ў полі ніва...» -->
<!-- HEADER_FIELD Translation: Сяргей Дзяргай -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>«Калі хвалюецца даспеўшы ў полі ніва...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Калі хвалюецца даспеўшы ў полі ніва,</p>
<p>І лес пад ветрыкам шуміць і ўноч і ўдзень,</p>
<p>І ў садзе свежая, малінавая сліва</p>
<p>Хаваецца ў лісця́ зялёны цень;</p>
<p> </p>
<p>Калі мне ландыш срэбраны, духмяны,</p>
<p>Апырсканы празрыстаю расой, —</p>
<p>Ці ранкам залатым, ці вечарам румяным</p>
<p>Ківае з-пад куста ласкава галавой;</p>
<p> </p>
<p>Калі ручай, утаймаваўшы смагу,</p>
<p>Мысль акунаючы у нейкі дзіўны сон,</p>
<p>Мне шэпча таямніча сагу</p>
<p>Пра мірны край, адкуль імчыцца ён:</p>
<p> </p>
<p>Тады сціхае на душы маёй трывога,</p>
<p>У ціхай радасці тады святлее твар,</p>
<p>І на зямлі дано мне шчасце ў дар,</p>
<p>І у нябёсах бачу бога.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Siarhiej_Dziarhaj/">Сяргей Дзяргай</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>