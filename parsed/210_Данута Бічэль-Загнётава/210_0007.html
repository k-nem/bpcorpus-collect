<div class="container">
<div class="book-utils">
<div id="qrcode"></div>
<a href="/Danuta_Bicel-Zahnietava/Rodnaje_slova.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Данута Бічэль-Загнетава -->
<!-- HEADER_FIELD CreationYear: 1958 -->
<!-- HEADER_FIELD Edition: Родная літаратура: хрэстаматыя для 11-га кл. агульнаадукац. шк. / склад.: У.А.Дзіско, М.І.Мішчанчук, Т.М.Саўчук. – Мінск: Універсітэцкае, 1998 -->
<!-- HEADER_FIELD FirstPublicationYear: 1958 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Роднае слова -->
<!-- HEADER_FIELD Uploaded: 2011-08-01T14:00:02Z -->
<h2><a href="http://knihi.com/Danuta_Bicel-Zahnietava/">Данута Бічэль-Загнетава</a></h2>
<h2>Роднае слова</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Пад казачным дубам</p>
<p>над Нёманам сінім</p>
<p>хлапец прызнаваўся ў каханні</p>
<p>дзяўчыне.</p>
<p> </p>
<p>I рэхам той шэпт</p>
<p>адгукаўся між гаю:</p>
<p>...Кахаю, кахаю...</p>
<p> </p>
<p>Я чула пяшчотнае,</p>
<p>шчырасці поўнае,</p>
<p>маё, беларускае, роднае, кроўнае,</p>
<p>такое раптоўнае,</p>
<p>такое чароўнае.</p>
<p> </p>
<p>Такое ласкавае, цёплае, чыстае,</p>
<p>як сонца, агністае,</p>
<p>як Нёман, празрыстае,</p>
<p>як казка, быліна, як песня,</p>
<p>жаданае,</p>
<p>дагэтуль зусім у жыцці не спазнанае,</p>
<p>вясновае слова ад шчырага сэрца.</p>
<p> </p>
<p>Яно празвінела над хвалямі ў рэчцы.</p>
<p>Вятрыска шаптаў яго</p>
<p>з лісцем між гаю:</p>
<p>...Кахаю, кахаю...</p>
<p>Шапталі яго сенажаць і дуброва,</p>
<p>людзьмі перачутае,</p>
<p>некаму нова,</p>
<p>адзінае, дзіўнае светлае слова —</p>
<p>кахаю... кахаю...</p>
<p> </p>
<p>Кахаю...</p>
<p>Люблю...</p>
<p>Беларускаму краю</p>
<p>бясконца я слова «люблю» паўтараю.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>