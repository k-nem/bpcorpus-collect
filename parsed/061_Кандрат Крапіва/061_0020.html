<div class="container">
<div class="book-utils">
<div id="qrcode"></div>
<a href="/Kandrat_Krapiva/Balet_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 204 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1925 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Балет -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Балет</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Першы раз, як жыў на свеце,</p>
<p>Быў я ўчора на балеце,</p>
<p>Дык няхай яго з балетам!</p>
<p>Нежывога разбярэ там:</p>
<p>Як пакажа штукі ўсе,</p>
<p>Дык аж трасца затрасе.</p>
<p>Сеў я гэта й жду балета.</p>
<p>Тут як выскачыць кабета,</p>
<p>А на ёй дык (вось фасон!)</p>
<p>Не спадніца — парасон,</p>
<p>Ногі голыя і рукі</p>
<p>І — давай паказваць штукі:</p>
<p>Як павернецца бачком,</p>
<p>Як закруціцца ваўчком,—</p>
<p>Без касцей кабета, здэцца,</p>
<p>Як нагнецца ды мігнецца,</p>
<p>Ды пакажа сцегнякі,—</p>
<p>Аж вар'ююцца дзядзькі.</p>
<p>Цётка ж добрая не скупа:</p>
<p>Як заголіцца да пупа,</p>
<p>Як падыме йшчэ нагу,</p>
<p>Дык сказаць я не магу,</p>
<p>Што тут робіцца з дзядзькамі:</p>
<p>Плешчуць, ляскаюць рукамі,</p>
<p>Лямантуюць — «брава»! «біс»! —</p>
<p>Нібы іх кусае гіз.</p>
<p>А кабета — ножку вышай</p>
<p>І ў паветры кола піша</p>
<p>Так прынадна над партнёрам,</p>
<p>Аж... глядзець нек стала сорам.</p>
<p>Тут сусед мой — дзядзька гладкі —</p>
<p>Годзе ўжо даваць у ладкі,—</p>
<p>Ў захапленні выгнуў спіну</p>
<p>І, пусціўшы з рота сліну,</p>
<p>Небарака аж зароў,</p>
<p>Як бугай той да кароў.</p>
<p>Але тая маладзіцца,</p>
<p>Як стрыгунка-жарабіца,</p>
<p>Падбрыкнула ды бягом.</p>
<p>Ёй жа сыплюцца ўздагон</p>
<p>«Біс», і воплескі, і «брава»,—</p>
<p>Не на жарты ўсіх забрала.</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>