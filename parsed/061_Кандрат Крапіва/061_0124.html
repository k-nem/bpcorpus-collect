<div class="container">
<div class="book-utils">
<div id="qrcode"></div>
<a href="/Kandrat_Krapiva/Nam_pamiatny_dvaccaty_hod_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1941 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 258-259 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1941 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Нам памятны дваццаты год -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Нам памятны дваццаты год</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нам памятны дваццаты год</p>
<p>І Беларусь пад панскім гнётам;</p>
<p>Таптаў зямлю шляхецкі бот,</p>
<p>Палітую крывёй і потам.</p>
<p> </p>
<p>Але народа вольны дух</p>
<p>Скарыць не здолеў вораг прагны:</p>
<p>Героя смерць раджала двух,</p>
<p>Пайшлі на бой лясы і багны.</p>
<p> </p>
<p>Таго, хто гвалт і здзек тварыў,</p>
<p>Спаліў агонь народнай кары,</p>
<p>І ветру вольнага парыў</p>
<p>Развеяў над краінай хмары.</p>
<p> </p>
<p>У рукі ўласныя свой лёс</p>
<p>Узяў народ вольналюбівы,</p>
<p>На вогнішчах палацы ўзнёс,</p>
<p>Ператварыў балоты ў нівы.</p>
<p> </p>
<p>З вялікай брацкаю сям’ёй</p>
<p>Пад сцягам Леніна ён крочыў,</p>
<p>Ды раптам над яго зямлёй</p>
<p>Згусціўся змрок фашысцкай ночы.</p>
<p> </p>
<p>Не знаюць літасці звяры,</p>
<p>Крывёю залілі абшары,</p>
<p>Гараць і крышацца муры,</p>
<p>Хаваюць пад сабой ахвяры.</p>
<p> </p>
<p>Ідуць, закованыя ў сталь,</p>
<p>На нас драпежнікі і каты.</p>
<p>Народ, на бой рашучы ўстань!</p>
<p>Устань для помсты і расплаты!</p>
<p> </p>
<p>Хай партызан былых сыны</p>
<p>Сваіх бацькоў прадоўжаць славу:</p>
<p>Няхай заплацяць груганы</p>
<p>Жыццём за чорную расправу!</p>
<p> </p>
<p>За кулю — кулі, кроў — за кроў,—</p>
<p>Знішчай раз'юшаных звяроў!</p>
<p> </p>
<p><i>1941</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>