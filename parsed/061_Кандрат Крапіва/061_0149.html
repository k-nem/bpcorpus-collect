<div class="container">
<div class="book-utils">
<div id="qrcode"></div>
<a href="/Kandrat_Krapiva/Rahulina_pramova_da_svajho_haspadara_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1924 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 107 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1924 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Рагуліна прамова да свайго гаспадара -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Рагуліна прамова да свайго гаспадара</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я, сялянская карова,</p>
<p>Прашу слова. Дайце слова!</p>
<p>Ну, за што цярплю я здзек</p>
<p>Праз увесь каровін век?</p>
<p> </p>
<p>У хляве — гуляй у жмуркі,</p>
<p>Толькі свецяць трохі дзюркі,</p>
<p>Ў ім, па праўдзе вам кажу,</p>
<p>Я ўсю зімачку дрыжу.</p>
<p> </p>
<p>Ем жа я адну салому,</p>
<p>Дык вядома і малому,</p>
<p>Што не дам шмат малака,—</p>
<p>Трэба сена ды мука.</p>
<p> </p>
<p>Як саломы я не выем,</p>
<p>Дык ты перыш мяне кіем</p>
<p>Па спіне ды па баку,—</p>
<p>Дзе ж таму быць малаку?</p>
<p> </p>
<p>Калі бегаць зажадаю,</p>
<p>Дык заўсёды вось што маю:</p>
<p>Проста жабу, не быка,—</p>
<p>І прыводжу «пацука».</p>
<p> </p>
<p>Дай ты добрага мне мужа,</p>
<p>Ды кармі, каб была дужа,</p>
<p>Прынясу тады прыплод.</p>
<p>Што не выкінеш за плот.</p>
<p> </p>
<p>Не ўзбівай мне кіем спіну,</p>
<p>А давай лепш канюшыну,</p>
<p>Бі больш рэпай, бураком,</p>
<p>Тады будзеш з малаком.</p>
<p> </p>
<p><i>1924</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>