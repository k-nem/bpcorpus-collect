<div class="container">
<div class="book-utils">
<div id="qrcode"></div>
<a href="/Kandrat_Krapiva/Na_Kresach_Uschodnich_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1923 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 59 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1923 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На «Крэсах Усходніх» -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>На «Крэсах Усходніх»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p><i>Да прамовы пана Сікорскага</i></p>
</div>
<div class="CLEAR"></div>
<p> </p>
<p>Пан клапоціцца на «Крэсах».</p>
<p>Аб чыіх жа інтарэсах?</p>
<p>Можна бачыць і сляпому —</p>
<p>Не аб нашых жа, вядома.</p>
<p>Воўчы зуб не памагае,</p>
<p>Дык палітыка другая</p>
<p>У яго як бач паспела —</p>
<p>Хвост пусціць лісіны ў дзела;</p>
<p>Ходзіць, губкамі мыляе,</p>
<p>Канстытуцыяй віляе,</p>
<p>Мякка сцеле, гладзіць вусы</p>
<p>Украінцу й беларусу:</p>
<p>«Мы вас любім, мы вам рады,</p>
<p>То чыноўнікі ўсё, гады,</p>
<p>Вас там крыўдзілі дагэтуль —</p>
<p>Мы пакажам ім за гэта.</p>
<p>Вось вам цацак (папяровых),</p>
<p>Вось вам школы, вось вам мовы...»</p>
<p>Ходзіць пан лісой-хітрушкай</p>
<p>Перад крэсаваю птушкай.</p>
<p>Беларус, глядзі не каркай,</p>
<p>Бо адчуеш сваім каркам,</p>
<p>Чаму пан такі стаў добры:</p>
<p>Кось-кось-кось — пакуль ў аглоблі,</p>
<p>Потым па баку дугою</p>
<p>Ды ў жывот яшчэ нагою.</p>
<p> </p>
<p><i>1923</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>