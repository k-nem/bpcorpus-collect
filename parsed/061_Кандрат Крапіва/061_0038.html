<div class="container">
<div class="book-utils">
<div id="qrcode"></div>
<a href="/Kandrat_Krapiva/Hanarysty_Parsiuk_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1927 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 174 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1927 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Ганарысты Парсюк -->
<!-- HEADER_FIELD Title2: Байка -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Ганарысты Парсюк</h2>
<h2 class="title2">Байка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Бывае, праўда вочы коле...</p>
<p>Раз гнаў пастух свіней у поле.</p>
<p>Адзін вялізарны Парсюк,</p>
<p>Які абегаў вёску ўсю,</p>
<p>За раніцу абшнырыў завуголле,</p>
<p>Цяпер такі меў выгляд важны,</p>
<p>Што носа не дастаць і сажнем —</p>
<p>Вышэй за ўсіх ён сам сябе лічыў,</p>
<p>А што ў самога на лычы,</p>
<p>Не бачыў гэтага, аднак.</p>
<p>І вось адзін тут Падсвінак,</p>
<p>Які заўважыў бруд раней,</p>
<p>І кажа: — Дзядзечка, твой лыч у брудзе!</p>
<p>Нязграбна гэта й між свіней,</p>
<p>А што ж, калі заўважаць людзі?</p>
<p>Парсюк наставіў хіб, Парсюк раз’юшан:</p>
<p>— Цераз цябе я чырванець прымушан!</p>
<p>Такое мне сказаць асмеляцца нямногія,</p>
<p>Ды гэта ж — дэмагогія! —</p>
<p>Парсюк наш лаецца, не дараваць клянецца:</p>
<p>— І месца мокрага,— крычыць,— не застанецца!</p>
<p>Ты мой свінячы гонар закрануў! —</p>
<p>І так ён Падсвінака грызянуў,</p>
<p>Што той за сажняў пяць адскочыў.</p>
<p>Парсюк не надта быў ахвочы</p>
<p>Глядзецца праўдзе ў вочы.</p>
<p> </p>
<p><i>1927</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>