<div class="container">
<div class="book-utils">
<div id="qrcode"></div>
<a href="/Kandrat_Krapiva/Scyry_Pop_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1926 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 184-185 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1926 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Шчыры Поп -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Шчыры Поп</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>Вось не забыцца мне ніколі,</p>
<p>Як раз угодніку Міколе</p>
<p>Служыў малебен Поп адзін,</p>
<p>Як шчыра ён кадзіў.</p>
<p>Святы угоднік Мікалай</p>
<p>Лічыўся «шэфам» аднаго сяла,</p>
<p>Дык фэст дзевятага спраўлялі мая</p>
<p>(Бязглузды забабон там-сям яшчэ трывае)</p>
<p>Зважаючы на добрую пагоду,</p>
<p>Нямала там сабралася народу:</p>
<p>Адзін сапраўды йшоў маліцца,</p>
<p>Той замуж трэ было, а гэтаму жаніцца.</p>
<p>Там як бы ні было, а на папова шчасце</p>
<p>Ў царкве і яблыку няма дзе ўпасці.</p>
<p>Ён з радасцю пачаў малебен правіць</p>
<p>Ды, каб Міколу добра ўславіць,</p>
<p>Калі пачаў хадзіць,</p>
<p>Калі пачаў кадзіць!</p>
<p>У фанатычным тым уздыме</p>
<p>Угодніка схаваў у дыме,</p>
<p>Дзяка, і клірас, і алтар,</p>
<p>І сам гаворыць, як з-за хмар.</p>
<p>На ўсю царкву не пах ужо — смурод,</p>
<p>І чхае, й кашляе народ;</p>
<p>Таго ўжо тузае і рве,</p>
<p>А там паехалі аж разам дзве.</p>
<p>Трывалі доўга людзі так, а потым — ходу,</p>
<p>І Поп з угоднікам застаўся без народу.</p>
<p> </p>
<p>Здараюцца ж на свеце людзі:</p>
<p>Ёсць пара крытыкаў, вядомых нам,</p>
<p>Якія кураць фіміям,—</p>
<p>Ад іх таксама нудзіць.</p>
<p> </p>
<p><i>1926</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>