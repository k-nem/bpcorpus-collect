<div class="container">
<div class="book-utils">
<div id="qrcode"></div>
<a href="/Ivan_Krylou/Asiol_i_Salaviej.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Асёл і Салавей -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Асёл і Салавей</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>                   Асёл убачыў Салаўя</p>
<p>І да яго: «Паслухай, даражэнькі!</p>
<p>Ты, кажуць, пець мастак - і не маленькі:</p>
<p>                   Хацеў бы вельмі я</p>
<p>          Паслухаць сам твой спеў удалы -</p>
<p>          Ці сапраўды такі ён дасканалы».</p>
<p>Тут Салавей паказваць талент стаў:</p>
<p>                   Зашчоўкаў, засвістаў.</p>
<p>На тысячу ладоў спяваў, пераліваўся;</p>
<p>          То голас раптам прыцішаў</p>
<p>          І сумнаю жалейкай адгукаўся,</p>
<p>То дробным шчэбетам па лесе рассыпаўся.</p>
<p>                   Зачараваны ўсе наўкол былі</p>
<p>                   Цудоўным спеваком Аўроры:</p>
<p>Прыціхлі ветрыкі, прымоўклі птушак хоры,</p>
<p>                   На пашы статкі прыляглі,</p>
<p>Амаль не дышучы, пастух ім любаваўся</p>
<p>І, слухаючы спеў, пастушцы усміхаўся.</p>
<p>Спеў скончаны. Асёл сказаў тут: «Так,</p>
<p>                   Пяеш нішто ты,</p>
<p>Цябе я слухаў без нудоты,</p>
<p>                   Шкада, аднак, -</p>
<p>          Ты з нашым пеўнем не знаёмы.</p>
<p>          Спявак ён слаўны, ўсім вядомы.</p>
<p>          Яшчэ б ты болей налаўчыўся,</p>
<p>Каб у яго хоць крышку падвучыўся».</p>
<p>          Які ж на гэта мог Салоўка даць адказ?</p>
<p>Пачуўшы суд такі, з вачэй ён знік ураз.</p>
<p> </p>
<p>Ад суддзяў гэтакіх ратуй ты, Божа, нас.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>