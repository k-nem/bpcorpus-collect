<div class="container">
<div class="book-utils">
<div id="qrcode"></div>
<a href="/Kandrat_Krapiva/Ustarela_technika_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 109-110 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1925 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Устарэла тэхніка -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Устарэла тэхніка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Кінь, Ілья, пустое дзела!</p>
<p>Твая тэхніка ўстарэла.</p>
<p>Ну якая ў тым патрэба,</p>
<p>Што калоціш часам неба?</p>
<p> </p>
<p>І каго спужаць ты хочаш,</p>
<p>Калі моцна загрукочаш?</p>
<p>Слаба, брат! зусім жа слаба,—</p>
<p>Не баіцца нават баба.</p>
<p> </p>
<p>Часам ты махнеш маланкай,</p>
<p>Як падпасак дратаванкай,—</p>
<p>Гэта быў мо цуд калісьці,</p>
<p>А цяпер дык без карысці.</p>
<p> </p>
<p>Вунь у нас калі маланка!</p>
<p>Свеціць з вечара да ранку,</p>
<p> </p>
<p>З гулам, з грукатам страшэнным</p>
<p>Яна рухае машыны.</p>
<p>Хутка бегае па дроце</p>
<p>(Не па ўласнай хоць ахвоце),</p>
<p> </p>
<p>Асвятляе горад бляскам,</p>
<p>Прэ людзей вагоны з ляскам,</p>
<p>Што не справяцца і коні,</p>
<p>Паслугуе ў тэлефоне,</p>
<p> </p>
<p>За сто вёрст тваю размову</p>
<p>Перакажа слова ў слова,</p>
<p>Тэлеграмы носіць шпарка,</p>
<p>Варыць есці, як кухарка.</p>
<p> </p>
<p>Ці паветра там, ці мора —</p>
<p>Усё роўна ёй не гора:</p>
<p>Прэ без дроту па паветры</p>
<p>На шмат тысяч кіламетраў...</p>
<p> </p>
<p>Дык вось кінь, Ілья, хваліцца</p>
<p>Сваім громам, бліскавіцай:</p>
<p>Твая тэхніка — старая,</p>
<p>У архіў даўно пара ёй.</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>