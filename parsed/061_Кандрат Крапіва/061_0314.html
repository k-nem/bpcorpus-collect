<div class="container">
<div class="book-utils">
<div id="qrcode"></div>
<a href="/Ivan_Krylou/Vouk_i_Ziaziula.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Воўк і Зязюля -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Воўк і Зязюля</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зязюлі Воўк сказаў: «Бывай, кума!</p>
<p>Спакою мне і тут няма.</p>
<p>          І ў вас такія людзі і сабакі:</p>
<p>Хоць ты анёлам будзь, дык бойкі не мінеш, -</p>
<p>                   Такія ўсе тут задзіракі».</p>
<p>                   «А ці ж далёка сам ідзеш?</p>
<p>І дзе такі народ пачцівы,</p>
<p>З якім ты прыйдзеш да ладу?»</p>
<p>                   «Я прасцяком цяпер іду</p>
<p>                   Ў лясы Аркадыі шчаслівай.</p>
<p>                   Суседка, вось дзе старана!</p>
<p>Не знаюць там, што ёсць вайна;</p>
<p>                   А людзі - ціхія, нібы авечкі,</p>
<p>                   І малаком цякуць там рэчкі;</p>
<p>                   Ну, словам, любата адна!</p>
<p>Адзін другому ўсе, нібы браты, спрыяюць,</p>
<p>Сабакі ж і брахаць там звычаю не маюць,</p>
<p>                            Не толькі не кусаюць.</p>
<p>          Скажы сама, галубка, мне,</p>
<p>Няўжо не міла, нават хоць бы ў сне,</p>
<p>Сябе ў краю пабачыць гэткім ціхім?</p>
<p>          Бывай! Не памінай нас ліхам!</p>
<p>          Вось там дык мы ўжо зажывём:</p>
<p>          У згодзе, у выгодзе!</p>
<p>Не так, як тут: хадзі з аглядкай днём,</p>
<p>          І ноччу не засні - бяда, дый годзе!»</p>
<p>          «Шчаслівы шлях табе ў краіну дабраты.</p>
<p>Зязюля тут яму: - А нораў свой і зубы</p>
<p>          З сабой бярэш ці тут пакінеш ты?»</p>
<p>                   «Пакінуць? Не пляці лухты!»</p>
<p>«Дык памятай, што быць табе без шубы».</p>
<p> </p>
<p>                   Чым большы ліхадзей,</p>
<p>Тым больш крычыць і клепе на людзей:</p>
<p>Усюды ворагі, куды ні аглянецца,</p>
<p>          А першы сам ні з кім ён не ўжывецца.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>