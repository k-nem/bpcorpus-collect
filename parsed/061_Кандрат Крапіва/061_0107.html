<div class="container">
<div class="book-utils">
<div id="qrcode"></div>
<a href="/Kandrat_Krapiva/Mandat_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 188 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1925 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Мандат -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Мандат</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>Аслу раз выдалі мандат,—</p>
<p>Няйначай, памылкова.</p>
<p>(Такія і ў людзей памылкі — не наўда,</p>
<p>Але аб іх пасля размова).</p>
<p>Ад шчасця гэтага ў Асла</p>
<p>Аж галава кругом пайшла,</p>
<p>І вылецеў з яе апошні розум —</p>
<p>Як п'яны стаў Асёл, хоць быў цвярозым:</p>
<p>Такога ўраз задаў разумнік тону,</p>
<p>Такога шуму нарабіў, такога звону,</p>
<p>Што не спрачаліся жывёлы ані крышку</p>
<p>І палічылі ўсе Асла за шышку.</p>
<p>— Ну й розум! Вось дык галава! —</p>
<p>Яе раз гучалі хвалы словы.</p>
<p>Другі дык ледзь не цалаваў</p>
<p>Капыцікі асловы.</p>
<p>А «галава» з мандатам у паўметра</p>
<p>Стаіць над яслямі ў хляве:</p>
<p>Ніводнай думкі ў галаве —</p>
<p>Жуе сабе авёс, псуе сабе паветра.</p>
<p>Пры гэтым бедныя жывёлы</p>
<p>І чхнуць баяцца без дазволу.</p>
<p>Адзін вось толькі Лыска,</p>
<p>Калі Асла пабачыць блізка,</p>
<p>Заўсёды брэша: «Гаў-гуў-гуў!</p>
<p>Цярпець я дурня не магу!»</p>
<p>Ды Лыска той сядзеў на ланцугу.</p>
<p> </p>
<p>Бывае іншы раз і з нашым братам,</p>
<p>Што галаву заменьваюць мандатам,</p>
<p>Ды мы справаджваем такіх аслоў</p>
<p>Без лішніх слоў.</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>