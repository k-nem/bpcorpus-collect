<div class="container">
<div class="book-utils">
<div id="qrcode"></div>
<a href="/Kandrat_Krapiva/Dva_parady_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1942 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 264 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Два парады -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Два парады</h2>
<div style="height: 3rem"></div>
<!-- TOC_BEGIN -->
<a href="#chapter1">І. Парад крыжаносцаў</a><br/>
<a href="#chapter2">ІІ. Парад крыжоў</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І. Парад крыжаносцаў</h3>
<p>За Брусель і за Парыж,</p>
<p>За Белград і за Афіны,</p>
<p>За пажары, за руіны</p>
<p>Начапіў ім Гітлер крыж.</p>
<p>(Крыж жалезны — ганьбы знак,</p>
<p>Чорны, як душа фашыста.)</p>
<p>Цешыў ён сваіх сабак,</p>
<p>Абяцаў ім урачыста,</p>
<p>Што за лета, да зімы,</p>
<p>Будзем знішчаны і мы.</p>
<p>З крыкам — гох! пад гукі маршаў</p>
<p>Рушылі яны на Ўсход,</p>
<p>Стаў зямлю Радзімы нашай</p>
<p>Дратаваць фашысцкі бот.</p>
<p> </p>
<h3><a id="chapter2"></a>ІІ. Парад крыжоў</h3>
<p>Гневам, помстаю гарачай</p>
<p>Іх сустрэў герой-народ:</p>
<p>Смерцю чорнаю сабачай</p>
<p>Тут палёг фашысцкі зброд.</p>
<p>За пакуты, кроў і слёзы,</p>
<p>За разбой і грабяжы</p>
<p>Ім драўляныя, з бярозы,</p>
<p>Забяспечаны крыжы.</p>
<p>Хай ім сыпле Гітлер ласкі,</p>
<p>Хай ім Гебельс бае казкі</p>
<p>Хоць у сотню языкоў —</p>
<p>Мы прынялі іх па-наскі:</p>
<p>Засталіся толькі каскі</p>
<p>Ад арыйскіх чарапкоў.</p>
<p> </p>
<p><i>1942</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>