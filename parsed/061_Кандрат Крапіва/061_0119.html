<div class="container">
<div class="book-utils">
<div id="qrcode"></div>
<a href="/Kandrat_Krapiva/Miadzviedzi_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1927 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 164 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Мядзведзі -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Мядзведзі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p>Паслухай вось, суседзе,</p>
<p>Што бацька мой расказваў мне.</p>
<p>Калісьці ў нашай старане</p>
<p>Вялося шмат мядзведзяў.</p>
<p>Цяпер-то рэдка тут яны,—</p>
<p>Згубілі войны ды аблавы,—</p>
<p>Тады ж па вёсках цыганы</p>
<p>Вадзілі іх дзеля забавы.</p>
<p>«Міхалка, дагары ляжы!</p>
<p>Міхалка, паскачы нам Юрку!</p>
<p>Міхалка, зараз пакажы,</p>
<p>Як баба крэхча на прымурку!»</p>
<p>Мядзведзь пакажа. Чаму не — уга!</p>
<p>Без меры жвавы наш Міхалка,</p>
<p>Бо ў носе кольца ланцуга,</p>
<p>А ў цыгана ж якая палка!</p>
<p>«Міхалка, казака танцуй!»</p>
<p>Панёс Міхась (бо давядзецца рэбрам).</p>
<p>Сапе Мядзведзь, звініць ланцуг,</p>
<p>Цыган паважна звоніць срэбрам.</p>
<p>Міхалка скача — пот ліе,</p>
<p>А Цыгану даход дае.</p>
<p> </p>
<p>Хто тут — Мядзведзь, а хто — Цыган,</p>
<p>Што заграбае чыстаган,</p>
<p>Не цяжка дагадацца:</p>
<p>Вы гляньце цераз акіян —</p>
<p>На іх «свабоднае» мастацтва.</p>
<p> </p>
<p><i>1927</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>