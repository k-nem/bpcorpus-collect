<div class="container">
<div class="book-utils">
<div id="qrcode"></div>
<a href="/Kandrat_Krapiva/Ci_to_zdolny_piasniar,_ci_to_modny_platkar_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1925 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 111 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1925 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ці то здольны пясняр, ці то модны пляткар? -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Ці то здольны пясняр, ці то модны пляткар?</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p><i>Каму прысвячаецца, дык той здагадаецца</i></p>
</div>
<div class="CLEAR"></div>
<p> </p>
<p>Ад зары да зары</p>
<p>Ўсё сядзяць песняры —</p>
<p>Пішуць песні свае «пралетарскія».</p>
<p>Каб жа іх зразумець,</p>
<p>Тлумача трэба мець —</p>
<p>Без яго яны нам, як татарскія.</p>
<p> </p>
<p>Не мажэ ні адзін</p>
<p>Зразумець селянін</p>
<p>Гэтай песні, таксама й рабочыя.</p>
<p>Ці то — здольны пясняр,</p>
<p>Ці то — модны пляткар,</p>
<p>Зразумець не магу, кажу ў вочы я.</p>
<p> </p>
<p>Песні ўсё не для мас:</p>
<p>Іх чытаць — трэба час,</p>
<p>І чытаюць іх толькі аматары.</p>
<p>Яны скажуць падчас:</p>
<p>«Вось дык сплёў выкрутас!</p>
<p>Ну і штучна ж пляце, ліха матары!..»</p>
<p> </p>
<p>Згвалчан вобразам змест,</p>
<p>Заяўляе пратэст</p>
<p>І ў людзей-чытачоў просіць помачы,</p>
<p>А як возьме чытач,</p>
<p>Дык тут зноў — хоць ты плач! —</p>
<p>Абалдзее зусім, голаў ломячы.</p>
<p> </p>
<p><i>1925</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>