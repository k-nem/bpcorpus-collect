<div class="container">
<div class="book-utils">
<div id="qrcode"></div>
<a href="/Kandrat_Krapiva/Daj_dy_daj_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1922 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 196 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1922 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Дай ды дай... -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Дай ды дай...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>А няхай ты праваліся! —</p>
<p>Вось парадкі завяліся:</p>
<p>Дзе ні сунься, так і знай —</p>
<p>Ўсюды ў лапу дай ды дай...</p>
<p>Нек таму ўжо з месяц будзе</p>
<p>За зямлю я быў на судзе,</p>
<p>Дык каб ёю заўладаць,</p>
<p>Мне прыйшлося ў лапу даць.</p>
<p>Нек надоечы я ехаў</p>
<p>Па чыгунцы, дык, без смеху,</p>
<p>Я па шпалах бы дыбаў,</p>
<p>Каб не ў лапу добра даў.</p>
<p>Гэтым летам прадналогу</p>
<p>З мяне ўзяць хацелі многа,</p>
<p>Але, каб не галадаць,</p>
<p>Мне прыйшлося ў лапу даць.</p>
<p>Вось мы гэтак дажыліся,</p>
<p>Што аж «тройкі» завяліся —</p>
<p>Яны хочуць, як відаць,</p>
<p>«Дзерунам» па лапах даць.</p>
<p>Ды не ведаю я толькі,</p>
<p>Ці памогуць нават «тройкі»,—</p>
<p>Каб навесці тут парадкі,</p>
<p>Мо спатрэбяцца й «дзесяткі».</p>
<p> </p>
<p><i>1922</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>