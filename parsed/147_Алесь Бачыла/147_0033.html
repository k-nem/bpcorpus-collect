<div class="container">
<div class="book-utils">
<div id="qrcode"></div>
<a href="/Michail_Lermantau/U_tuman_vychodzu_na_darohu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе А. Бачылы -->
<!-- HEADER_FIELD SectionAuthor: Вершы -->
<!-- HEADER_FIELD Title: «У туман выходжу на дарогу...» -->
<!-- HEADER_FIELD Translation: Алесь Бачыла -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>«У туман выходжу на дарогу...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>1</p>
<p>У туман выходжу на дарогу;</p>
<p>Шлях блішчыць... Нікога анідзе;</p>
<p>Дрэмле ноч. Пустэльня чуе бога,</p>
<p>Зорка з зоркай гутарку вядзе.</p>
<p> </p>
<p>2</p>
<p>Светла ў небе, радасна, пявуча!</p>
<p>У блакітным ззянні спіць зямля...</p>
<p>Дык чаму ж так цяжка і балюча?</p>
<p>Што са мной? Чаго шкадую я?</p>
<p> </p>
<p>3</p>
<p>Ад жыцця нічога не чакаю,</p>
<p>Не шкада мінулага нічуць;</p>
<p>Цішыні і волі я шукаю!</p>
<p>Я б хацеў забыцца і заснуць!</p>
<p> </p>
<p>4</p>
<p>Ды не тым халодным сном магілы...</p>
<p>Так заснуць хацеў бы на зямлі,</p>
<p>Каб жыцця ў грудзях драмалі сілы</p>
<p>І каб грудзі дыхалі, жылі;</p>
<p> </p>
<p>5</p>
<p>І каб, слых мой песцячы штодзённа,</p>
<p>Пра каханне мілы голас пеў,</p>
<p>І каб вечна нада мной зялёны</p>
<p>Цёмны дуб схіляўся і шумеў.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ales_Bacyla/">Алесь Бачыла</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>