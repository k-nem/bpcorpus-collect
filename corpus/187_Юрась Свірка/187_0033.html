<div class="container">
<div class="book-utils">
<div id="qrcode"></div>
<a href="/Siarhiej_Jasienin/Mnie_sumna_na_ciabie_hladziec_svirka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD FilenameSuffix: svirka -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе Ю. Свіркі -->
<!-- HEADER_FIELD SectionAuthor: Вершы -->
<!-- HEADER_FIELD Title: Мне сумна на цябе глядзець... -->
<!-- HEADER_FIELD Translation: Юрась Свірка -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Мне сумна на цябе глядзець...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мне сумна на цябе глядзець,</p>
<p>І жальба мне перадалася.</p>
<p>Напэўна, толькі вербаў медзь</p>
<p>У верасні нам засталася.</p>
<p> </p>
<p>Чужыя губы разняслі</p>
<p>Тваё цяпло, трымценне цела.</p>
<p>Бы дожджык сеецца, імгліць</p>
<p>З душы, крыху ўжо амярцвелай.</p>
<p> </p>
<p>Ну што ж! Не страшыць ён мяне:</p>
<p>Ёсць радасць іншая і шчырасць.</p>
<p>І больш нічога не кране,</p>
<p>Як толькі жоўты тлен і сырасць.</p>
<p> </p>
<p>Ды і сябе я не збярог,</p>
<p>Каб ціха жыць з усмешкай мілай.</p>
<p>Як мала пройдзена дарог,</p>
<p>Як многа зроблена памылак.</p>
<p> </p>
<p>Смяшыць жыццё, смяшыць разлад.</p>
<p>І нельга тут паправіць штосьці.</p>
<p>Нібы пагост, услалі сад</p>
<p>З бяроз абгрызеныя косці.</p>
<p> </p>
<p>Як госці саду, мы з табой</p>
<p>Так адцвіцем пад гэтым небам...</p>
<p>Калі не бачна руж зімой,</p>
<p>Дык і ўздыхаць па іх не трэба.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Juras_Svirka/">Юрась Свірка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>