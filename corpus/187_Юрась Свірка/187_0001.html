<div class="container">
<div class="book-utils">
<div id="qrcode"></div>
<a href="/Juras_Svirka/Vierny_kreunamu_bractvu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Юрась Свірка -->
<!-- HEADER_FIELD CreationYear: 1971? -->
<!-- HEADER_FIELD FirstPublicationYear: 1971? -->
<!-- HEADER_FIELD SectionAuthor: Вершы -->
<!-- HEADER_FIELD Source: http://vershy.ru/content/verny-kreunamu-bratstvu -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Верны крэўнаму брацтву -->
<!-- HEADER_FIELD Uploaded: 2011-08-11T08:10:00Z -->
<h2><a href="http://knihi.com/Juras_Svirka/">Юрась Свірка</a></h2>
<h2>Верны крэўнаму брацтву</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ёсць чаму, ёсць чаму</p>
<p>І ў народа майго павучыцца:</p>
<p>Як змагацца з чужынцам</p>
<p>Суровай парой.</p>
<p>Ёсць за што, ёсць за што</p>
<p>I народу майму ганарыцца:</p>
<p>He хадзіў і не лез ён</p>
<p>На землі чужыя вайной.</p>
<p>        I сябе не лічыў ён ніколі выключным.</p>
<p>        «Болей дбай пра сябе!» —</p>
<p>        Спачувалі народы яму.</p>
<p>        I цаніў ён заўсёды,</p>
<p>        Братэрскую еднасць і лучнасць,</p>
<p>        Добра ведаў народ мой:</p>
<p>        He выжыць ніяк аднаму.</p>
<p>Вырываўся ён з цемры,</p>
<p>Прыгнёту, галечы і гора.</p>
<p>He адстаць ад суседзяў!</p>
<p>Спатыкаўся, наперад ішоў.</p>
<p>I дарма, што ў свой час</p>
<p>(Хоць хацеў) не прабіўся да мора —</p>
<p>Мора лёну ў яго,</p>
<p>I разлівы лугоў,</p>
<p>I бязмежжа лясоў.</p>
<p>        Быў адданы спрадвеку</p>
<p>        Славянскаму крэўнаму брацтву,</p>
<p>        З ім дзяліўся усім,</p>
<p>        Што ў стагоддзях займеў.</p>
<p>        Яго роднаю мовай</p>
<p>        Гаварыла Вялікае княства,</p>
<p>        А пасля без яе, незаменнай,</p>
<p>        Марнеў і нямеў.</p>
<p>I маўчанню яго, і цярплівасці</p>
<p>Можна здзівіцца.</p>
<p>Кажуць, доля такая:</p>
<p>Пазначана войнамі скрозь.</p>
<p>Ёсць чаму, ёсць чаму</p>
<p>I народу майму павучыцца,</p>
<p>Каб пакутліва крыўду на лёс свой</p>
<p>У вечнасць не нёс.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: http://vershy.ru/content/verny-kreunamu-bratstvu<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>