<div class="container">
<div class="book-utils">
<div id="qrcode"></div>
<a href="/Nieviadomy/Slova_ab_palku_Iharavym,_Ihara,_syna_Sviataslauleva,_unuka_Alehava.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Невядомы -->
<!-- HEADER_FIELD CreationYear: 1919 -->
<!-- HEADER_FIELD FirstPublicationYear: 1919-1922; 1928; 1930; 1932 -->
<!-- HEADER_FIELD LangOrig: rus-old -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD StyleGenre: мастацкі/басня,мастацкі/верш,мастацкі/паэма -->
<!-- HEADER_FIELD Title: Слова аб палку Ігаравым, Ігара, сына Святаслаўлева, унука Алегава -->
<!-- HEADER_FIELD Translation: Янка Купала -->
<h2><a href="http://knihi.com/Nieviadomy/">Невядомы</a></h2>
<h2>Слова аб палку Ігаравым, Ігара, сына Святаслаўлева, унука Алегава</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">ІІ</a><br/>
<a href="#chapter3">ІІІ</a><br/>
<a href="#chapter4">IV</a><br/>
<a href="#chapter5">V</a><br/>
<a href="#chapter6">VI</a><br/>
<a href="#chapter7">VII</a><br/>
<a href="#chapter8">VIII</a><br/>
<a href="#chapter9">ІХ</a><br/>
<a href="#chapter10">Х</a><br/>
<a href="#chapter11">ХІ</a><br/>
<a href="#chapter12">XII</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І</h3>
<p>Ці не лепей было б, каб нам, брацця, пачаць стара-</p>
<p>даўнымі словы тужліву аповесць аб паходзе Ігаравым,</p>
<p>Ігара Святаслаўліча?</p>
<p>Дый пачаціся песні той сягачасным ладам, а не</p>
<p>складам Баянавым.</p>
<p>Баян бо чарадзейны, калі каму песню хацеў утва-</p>
<p>рыці, то расцякаўся мысляй па дзераву, воўкам шэ-</p>
<p>рым па полі, арлом сізым пад воблакі.</p>
<p>Помнячы бо, скажам, даўных часаў разруху, выпу-</p>
<p>шчаў дзесяць сокалаў на лебедзяў стада, а якую з іх</p>
<p>дагоніваў сокал, тая першая песню пяяла старому</p>
<p>Яраславу ці харобраму Імсціславу, што зарэзаў Ра-</p>
<p>дзедзю перад войскам касожынскім, або краснаму</p>
<p>Раману Святаслаўлічу.</p>
<p>Але, брацця, Баян жа не сокалаў дзесяць пускаў на</p>
<p>лябяжае стада,— ён свае чарадзіўныя пальцы на</p>
<p>струны жывыя ускладываў, а тыя князям самі славу</p>
<p>галосілі.</p>
<p>Дык пачанем жа гэтую, брацця, аповесць ад стара-</p>
<p>га Ўладзіміра да Ігара сягачаснага, што скаваў розум</p>
<p>сілай сваёй і навастрыў сваё мужнасцю сэрца; напоў-</p>
<p>ніўся духу барацьбянага і павёў сваё войска адважнае</p>
<p>на землі Палавецкія за Рускія землі.</p>
<p> </p>
<h3><a id="chapter2"></a>ІІ</h3>
<p>Тады азірнуўся на светлае сонца Ігар і бачыць</p>
<p>пакрытымі цемрай ад сонца ўсіх сваіх вояў. І скажа</p>
<p>Ігар тут дружыне сваёй:</p>
<p>«О брацця й дружына! лепей жа быці пацятаму,</p>
<p>чым быці ў палоне. Пасядзем жа, брацця, на быстрыя</p>
<p>коні свае зірнуці на Дон сінявокі».</p>
<p>На вум князю ўспала жаданне, не гледзячы з неба</p>
<p>варожбаў, паспытываць Дону вялікага.</p>
<p>«Хачу бо,— кажа,— дзіду заламаці аб поля канец</p>
<p>Палавецкага; з вамі, русіны, хачу сваю голаў злажыці</p>
<p>або напіціся шоламам Дону».</p>
<p>О Баяне, часінаў старых салавейча! Апяяў бы ты</p>
<p>гэты паход, імкнучы салоўкай па дрэву выдумнаму,</p>
<p>духам сягаючы воблакаў, славай звіваючы гэтага часу</p>
<p>абедзве паловы. Траянавы сочачы след, цераз поле на</p>
<p>горы! Песню спяяў бы тады для Ігара, унука таго:</p>
<p>«Не сокалаў бура занесла праз поле шырокае,</p>
<p>Галіцаў стады каціліся к Дону вялікаму...»</p>
<p>Або апяяці было, чарадзейны Баяне, Велеса ўнуча:</p>
<p>«Коні іржуць за Сулаю,</p>
<p>Слава звініць у Кіеве,</p>
<p>Трубы трубяць у Ноўгарадзе...»</p>
<p>Сцягі стаяць у Пуціўле, жджэ Ігар мілага брата</p>
<p>Ўсевалада. І скажа яму буй-тур Усевалад:</p>
<p>«Адзін брат, адзін свет светлы ты, мой Ігару!</p>
<p>Абодва з табой Святаслаўлевы дзеці. Сядлай, браце,</p>
<p>быстрыя коні свае, а мае для цябе нагатове ўжо</p>
<p>асядланы ўперад ля Курска. А куршчане мае табе</p>
<p>ведамы кметы: пад гудамі трубаў радзіліся, пад шола-</p>
<p>мамі ўзгадаваліся, канцом дзіды ўскормлены; ім шляхі</p>
<p>вядомы, ім рыцьвы знаёмы, лукі ў іх нацягнуты, сто</p>
<p>стрэл нарыхтована, шаблі навостраны, самі яны</p>
<p>імчацца, як шэрыя ваўкі па полі, шукаючы чэсці сабе,</p>
<p>а князю славы».</p>
<p>Тады князь Ігар уступіў у залатыя страмёны й</p>
<p>паехаў па чыстаму полю. Сонца яму цемнатой заступі-</p>
<p>ла дарогу: ноч, стогнучы грозьбы яму, разбудзіла</p>
<p>птушшо, а выцце звярынае ў стады іх збіла; Дзіў кліча</p>
<p>паверх лесу, слухаць наказвае зямлі незнаёмай —</p>
<p>Волзе, і Памор’ю, і Пасуллю, і Суражу, і Карсуню, і та-</p>
<p>бе, тмутараканскі балване!</p>
<p>А полаўцы нецярэбленымі шляхамі к Дону пабеглі</p>
<p>вялікаму; толькі калёсы скрыпяць іх апоўначы, маўляў</p>
<p>тыя лебедзі спуджаны.</p>
<p>Ігар к Дону войска вядзе.</p>
<p>А ўжо бяда яго пасець птаха па дзераву; ваўкі па</p>
<p>ярах нядобрае варожаць; арлы клекатам звяр’ё завуць</p>
<p>косці збіраць; лісіцы брэшуць на шчыты бліскучыя.</p>
<p>О зямля Руская, ты ўжо за рубеж перасягнула!</p>
<p>Доўга ноч танула ў мроку; зараніца досвіт наблі-</p>
<p>жала; імгла поле засланіла; заснуў свергат салавейчы;</p>
<p>гоман галічы ўзбудзіўся.</p>
<p>Русіны поле шырокае загарадзілі шчытамі бліску-</p>
<p>чымі, шукаючы чэсці сабе, а князю славы.</p>
<p> </p>
<p> </p>
<h3><a id="chapter3"></a>ІІІ</h3>
<p>Спазаранку ў пятніцу, патаптаўшы паганае войска</p>
<p>палавецкае і рассыпаўшыся стрэламі па полі, паімча-</p>
<p>лі прыгожых дзяўчат палавецкіх, а з імі золата</p>
<p>і папоны, і аксаміты дарагія; плашчамі, апоньчамі</p>
<p>і кажухамі ды ўсялякімі палавецкімі тканінамі ўзор-</p>
<p>нымі пачалі масты масціць па балотах і гразкіх мясцах.</p>
<p>Сцяг чырвоны, харугвя белая, чырвоны бунчук,</p>
<p>сярэбраная дзіда — Святаслаўлічу Храбраму!</p>
<p>Дрэмле ў полі Алегава гняздо харобрае. Далёка</p>
<p>заляцела! Не было яно зроджана ў крыўду ні сокалу,</p>
<p>ні крэчату, ні табе, чорны гругане, паганы палаўча-</p>
<p>ніне!</p>
<p>Гза бяжыць шэрым воўкам, Канчак яму знача след</p>
<p>к Дону вялікаму.</p>
<p>На другі дзень вельмі рана крывавыя зоры світ</p>
<p>узнімаюць, чорныя хмары з мора ідуць, хочуць пры-</p>
<p>крыці два сонцы, а ў хмарах маланкі мігаюцца сінія.</p>
<p>Быці вялікаму грому! Ісці дажджу стрэламі з Дону</p>
<p>вялікага! Тут паламаціся дзідам, тут пашчарбаціцца</p>
<p>шаблям аб шоламы палавецкія на рэчцы Каяле, ля</p>
<p>Дону вялікага.</p>
<p>О Руская зямля, ты ўжо за рубеж перасягнула!</p>
<p>Вось ветры, Стрыбожыя ўнукі, павеялі стрэламі</p>
<p>з мора на храбрае войска Ігарава. Дудніць зямля; рэкі</p>
<p>мутна цякуць; порась поле пакрывае; сцягі гамоняць.</p>
<p>Ідуць полаўцы ад Дона і ад мора, і ад усіх старон</p>
<p>рускае войска абступілі. Дзеці нячысцікавы клікам</p>
<p>поле перагарадзілі, а русіны храбрыя загарадзілі яго</p>
<p>шчытамі чырвонымі.</p>
<p>Яр-тур Усеваладзе! Стаіш у барацьбе й засыпаеш</p>
<p>ты вояў варожых стрэламі, грыміш ты аб шоламы</p>
<p>мячамі сталёвымі. Дзе толькі даскочыш, сваім зала-</p>
<p>тым, тур, свецячы шоламам, ляжаць там паганыя</p>
<p>галовы палавецкія. Пашчапаны гартоўнымі шаблямі й</p>
<p>шоламы аварскія ад цябе, яр-тур Усеваладзе!</p>
<p>Якая цана ранам, брацця, таму, хто забыўся пачо-</p>
<p>ту, й жыцця, й Чарнігава-горада, забыўся на баць-</p>
<p>каўскі стол-пасад залаты, на сваю мілую пяшчоту, яс-</p>
<p>ную Глебаўну, на звычай і абычай!</p>
<p> </p>
<h3><a id="chapter4"></a>IV</h3>
<p>Былі векі Траянавы, прамінуліся леты Яраслаўля.</p>
<p>Былі паходы Алегавы, Алега Святаслаўліча: той бо</p>
<p>Алег мечам разруху каваў і стрэлы сеяў па зямлі.</p>
<p>Ступае са звонам у стрэмя злачонае ў горадзе Тмута-</p>
<p>ракані, той звон даўны чуе вялікі Яраслаўлін сын</p>
<p>Усевалад, а Уладзімір кожну раніцу затыкаў вушы</p>
<p>ў Чарнігаве. Барыса ж Вячаслаўліча нядобрая слава</p>
<p>на суд прывяла на апошні і ў зялёным зацінні каяль-</p>
<p>ным божую пасцель паслала за крыўду Алегаву,</p>
<p>маладога і храбрага князя. З таей жа Каял-ракі Яра-</p>
<p>полк палялеяў між угорскімі інаходамі бацьку свайго</p>
<p>да Сафіі святое да Кіева.</p>
<p>Тады пры Алегу Гарыслаўлічу рассяваліся й раслі</p>
<p>міжусобіцы. Гібнула жыццё Дажджбожага ўнука;</p>
<p>у калатнінах князевых людзі свой век скарачалі.</p>
<p>Тады на Рускай зямлі рэдка пяяў аратай, але</p>
<p>вараннё пакрумквала часта, дзелячы труп’ё між са-</p>
<p>бою, а галіцы гоман заводзілі свой, на ежу ляцеці</p>
<p>збіраючыся.</p>
<p>Было гэта ў бітвы і ў тыя паходы, а гэтакіх бітваў</p>
<p>і слухам не чулі!</p>
<p> </p>
<h3><a id="chapter5"></a>V</h3>
<p>Ад рання да вечара, ад вечара да світу лятуць стрэ-</p>
<p>лы гартоўныя, грымяць шаблі аб шоламы, трашчаць</p>
<p>дзіды сталёвыя ў полі незнаёмым, сярод зямлі Пала-</p>
<p>вецкае. Чорная зямля пад капытамі касцьмі была</p>
<p>пасеяна, а крывёю палітая,— туга абышла па Рускай</p>
<p>зямлі.</p>
<p>Што там шуміць? Што там звініць далёка рана</p>
<p>перад зарою?</p>
<p>Ігар палкі заварочвае: жаль бо яму міла брата</p>
<p>Усевалада.</p>
<p>Біліся дзень, біліся другі, трэцяга дня к палудню</p>
<p>рухнулі сцягі Ігаравы. Тут два браты разлучыліся на</p>
<p>беразе быстрай Каялы. Тут віна крывавага не хапіла,</p>
<p>тут баль дакончылі храбрыя русіны: сватоў напаілі,</p>
<p>а самі паляглі за Рускую зямлю.</p>
<p>Нікне трава ад жаласці, а дзерава пад тугою</p>
<p>к зямлі прыхілілася.</p>
<p> </p>
<h3><a id="chapter6"></a>VI</h3>
<p>Ужо вось, брацця, невясёлая гадзіна наступіла,</p>
<p>ужо пустыня сілу прыкрыла.</p>
<p>Крыўда паўстала ў сілах Дажджбожага ўнука,</p>
<p>дзевай узышла на зямлю Траянаву, успляснула крыл-</p>
<p>лем лябяжым на сінім моры, а, плюскаючы ў Доне,</p>
<p>спудзіла часіны шчаслівыя.</p>
<p>Князевы міжусобіцы — згуба для нас ад паганых.</p>
<p>Казаць стаў брат брату: «гэта маё і тое ж маё!»</p>
<p>І пачалі князі аб малым «гэта вялікае» казаці і самі</p>
<p>на сябе загубства каваці. А паганцы з усіх старон</p>
<p>набягалі з перамогай на Рускую зямлю.</p>
<p>О! далёка сокал заляцеў, птушак збіваючы,—</p>
<p>к мору!</p>
<p>А Ігараву храбраму войску не ўваскроснуці. Па ім</p>
<p>загаласіла Карына, і Жэля паняслася па Рускай зям-</p>
<p>лі, наводзячы смагу людзям у полымі рогу. Заплакалі</p>
<p>жоны рускія, галосячы:</p>
<p>«Ужо нам сваіх мужоў мілых ні мысляй памысліць,</p>
<p>ні думай падумаць, ні вочмі сваймі азіраці, а золата й</p>
<p>срэбра таго й пагатове не бачыць ніколі!»</p>
<p>І застагнаў жа, брацця, Кіеў тугою, а Чарнігаў</p>
<p>напасцямі! Нуда разлілася па Рускай зямлі; няўцеш-</p>
<p>ная жальба пацякла сярод Рускай зямлі. А князі сабе</p>
<p>самі праступства кавалі; а паганыя самі адны, з пера-</p>
<p>могамі наваліўшыся на Рускую зямлю, дань вымагалі</p>
<p>па белцы з двара.</p>
<p>Тыя бо два храбрыя Святаслаўлічы, Ігар і Усева-</p>
<p>лад, ужо няпраўду збудзілі, якую тут прыспаў быў іх</p>
<p>бацька, Святаслаў грозны, вялікі кіеўскі. Быў ён гра-</p>
<p>зою: верх браў сваім войскам магутным і мячамі</p>
<p>сталёвымі. Наступіўшы на зямлю Палавецкую, патап-</p>
<p>таў узгоры і долы; замуціў і азёры, і рэкі; засушыў</p>
<p>балоты й крыніцы. А паганага Кабяка з узлучыны</p>
<p>морскай ад жалезных вялікіх палкоў палавецкіх, як</p>
<p>віхрышча, выхапіў. І зваліўся Кабяк у горадзе Кіеве,</p>
<p>у замку Святаслаўлевым.</p>
<p>Тут немцы і венедыйцы, тут грэкі і маравы пяюць</p>
<p>славу Святаслаўлю, выдумляюць на князя Ігара, што</p>
<p>патапіў багацце на донні Каялы, ракі палавецкай,</p>
<p>насыпаўшы рускага золата там. Там Ігар-князь сся-</p>
<p>даў з залатога сядла і садзіўся ў сядло нявольніка.</p>
<p>Занылі сцены гарадоў, завяла вясёласць.</p>
<p> </p>
<h3><a id="chapter7"></a>VII</h3>
<p>А Святаслаў сумны сон сніў у Кіеве на горах</p>
<p>у гэтую ноч.</p>
<p>«З вечара адзявалі мяне, кажа, у чорную пасцілку</p>
<p>на цісовай краваці; чэрпалі мне сіняе віно, змешанае</p>
<p>з зеллем; сыпалі мне з пустых калчанаў паганых по-</p>
<p>лаўцаў буйныя пэрлы на грудзі, ды песцяць мяне. Ужо</p>
<p>дошкі без скрэпаў на маіх залатаверхіх харомах. Усю</p>
<p>ноч з вечара дзікае груганнё гракала; пабыло каля</p>
<p>Плеснеску на балоні, каля нетраў Кісані, і к сіняму</p>
<p>мору няслося».</p>
<p>І сказалі баяры князю:</p>
<p>«Ужо, княжа, туга розум твой замуціла: гэта вось</p>
<p>два сокалы зляцелі з бацькавага залатога пасаду, каб</p>
<p>горад Тмутаракань пашукаці або напіціся шоламам</p>
<p>Дону. І ўжо сокалам крыллі падсечаны шаблямі</p>
<p>погані, а саміх іх павуцінай жалезнай апуталі. Цёмна</p>
<p>было ўжо на трэці дзень: два сонцы патухлі, абодва</p>
<p>чырвоныя згаслі слупы, а з імі і месяцы два маладыя.</p>
<p>Алег і Святаслаў завалакліся цямрыцай, і ў моры яны</p>
<p>патанулі, і гордасці хану дадалі вялікай. На рэчцы на</p>
<p>Каяле святло цьма пакрыла; па Рускай зямлі, як</p>
<p>рысяў племя, распасцерліся полаўцы. Ужо ўзнялася</p>
<p>над хвалай пахула, ужо ўссела насілле над воляй і ўжо</p>
<p>ўрэзаўся Дзіў на зямлю. Вось бо гоцкія красныя дзевы</p>
<p>запелі на беразе сіняга мора, золатам звонячы рускім:</p>
<p>пяюць яны Бусавы часы, і помсту лялеюць Шаракана-</p>
<p>ву... А мы ўжо, дружына твая, не знаем вясёласці».</p>
<p>Тады вялікі Святаслаў абазваўся слаўцом зала-</p>
<p>тым, са слязамі змешаным, і сказаў:</p>
<p>«О мае сыноўцы, Ігару і Усеваладзе! Рана пачалі</p>
<p>вы зямлю Палавецкую рэзаць мячамі, а славы шукаці</p>
<p>сабе. Але не з чэсцяю ўходалі, бо не з чэсцяй па-</p>
<p>ганскую кроў пралілі. Вашы адважныя сэрцы ў сталі</p>
<p>нязломнай закованы і згартаваны адвагай. Дый што</p>
<p>вы стварылі маёй сярэбранай сівізне! Не даждаліся</p>
<p>вы сільнага й багатага брата майго Яраслава з яго</p>
<p>мнагавоямі, з чарнігаўскімі ваякамі—з магутамі і з</p>
<p>татранамі, і з шальберамі, і з тапчакамі, і з рэвугамі,</p>
<p>і з альберамі. Яны ж, бывала, без шчытоў, з заха-</p>
<p>ляўнымі нажамі, клікам палкі пабяджаюць, звонячы</p>
<p>прадзедняй славай. Але вы сказалі:</p>
<p>«Храбрымося самі! Самі пярэднюю славу захопім</p>
<p>і з задняю самі падзелімся».</p>
<p>«А ці ж дзіва тут, брацця, і старому памаладзеці?</p>
<p>Калі сокал у годах, высока ўзбівае ён птушак, свайго</p>
<p>не папусціць у крыўды гнязда! Але ў тым гора, што</p>
<p>князі ўжо мне ў непадмогу. У нішто абярнуліся тыя</p>
<p>часіны! Вось у Рымаве крычаць пад шаблямі палавец-</p>
<p>кімі, а Уладзімір пад ранамі. Туга і нудота Глебаву</p>
<p>сыну!»</p>
<p> </p>
<h3><a id="chapter8"></a>VIII</h3>
<p>Княжа вялікі, Усеваладзе! Ці не мысляй табе</p>
<p>б прыляцеці каб бацькаў пасад убярэгчы! Ты бо</p>
<p>можаш распырскаці вёсламі Волгу, а шоламам вычар-</p>
<p>паць Дон. Каб ты быў, то была бы па нагаце нявольні-</p>
<p>ца, а па рэзане нявольнік. Ты бо можаш насуха</p>
<p>жывымі страляць самастрэламі, удалымі Глеба сы-</p>
<p>намі.</p>
<p>Ты, буй-Рурыча, й Давідзе! Ці ж не вашыя гэта</p>
<p>ў крыві пазлачоныя шоламы плавалі? Ці ж не ваша</p>
<p>дружына адважная рыкае, як туры, гартоўнымі ране-</p>
<p>на шаблямі ў полі незнаёмым? Уступіце, сябры, ў за-</p>
<p>латыя страмёны за крыўду гэтага часу, за Рускую</p>
<p>зямлю, за раны Ігаравы, смелага Святаслаўліча!</p>
<p>Галіцкі Асмамысле Яраслаўле! Высока сядзіш ты</p>
<p>на пасадзе сваім златакованым; падпёр угорскія горы</p>
<p>сваімі палкамі жалезнымі, шлях заступіў каралю,</p>
<p>зачыніў Дунаю вароты, шыбаючы бярэмі цераз вобла-</p>
<p>кі, да Дуная суды судзячы. Грозьбы твае па землях</p>
<p>цякуць; адчыняеш Кіеву вароты; страляеш з бацькава-</p>
<p>га пасада залатога султанаў па-за землямі. Страляй,</p>
<p>княжа, Канчака, паганага раба, за Рускую зямлю, за</p>
<p>раны Ігаравы, адважнага Святаслаўліча!</p>
<p>А ты, буй-Рамане, і Мсціслаўле! Храбрая мысль</p>
<p>носіць розум ваш на дзела. Высока плывіцё на дзела,</p>
<p>з адвагай, як сокал на ветрах лунаючы, хочачы сходаці</p>
<p>птаха у бітве. Ёсць бо ў вас жалезныя наперснікі пад</p>
<p>шоламамі лацінскімі. Ад іх затрасліся ўжо землі</p>
<p>і шмат якіх краеў: Хінова, Літва, Дарамела, Яцвягі</p>
<p>і полаўцы, кінуўшы дзіды свае й галовы свае накла-</p>
<p>ніўшы пад тыя стальныя мячы.</p>
<p>Але ўжо, княжа Ігару, аслабела сонца святло, а</p>
<p>дзерава лісць не на добрае скінула! Па Росі і Суле га-</p>
<p>рады падзялілі, а Ігарава храбрага войска не ўваскра-</p>
<p>сіці. Дон цябе, княжа, кліча і іншых князёў заве на</p>
<p>пабеду.</p>
<p>Альговічы, храбрыя князі, утаміліся ў барацьбе.</p>
<p>Інгвар і Усевалад і ўсе тры Імсціслаўлічы — не благо-</p>
<p>га гнязда птахі шасцікрылыя! Не жэрабем пабедным</p>
<p>сабе ўладу прыдбалі! Што ж вашы шоламы залатыя</p>
<p>і ляцкія шчыты? Загарадзіце полю вароты сваймі</p>
<p>вострымі стрэламі за зямлю Рускую, за раны Ігаравы,</p>
<p>буйнага Святаслаўліча!</p>
<p> </p>
<h3><a id="chapter9"></a>ІХ</h3>
<p>Ужо бо Сула не цячэ ручаямі срабрыстымі к гораду</p>
<p>Пераяслаўлю, ужо Дзвіна балотам цячэ к тым гроз-</p>
<p>ным палачанам, пад воклік паганых. Адзін толькі</p>
<p>Ізяслаў, сын Васількавы, пазваніў сваймі вострымі</p>
<p>мячамі аб шоламы літоўскія. Перабіў славу дзеду</p>
<p>свайму Усяславу, а сам пад чырвонымі шчытамі на</p>
<p>крывавай траве, пабіты літоўскімі мячамі, з Хоціем</p>
<p>лёг, а той кажа:</p>
<p>«Дружыну тваю, княжа, птахі крыллем апранулі,</p>
<p>а звяры кроў палізалі!»</p>
<p>Не было тут брата Брачыслава, ні другога Усева-</p>
<p>лада: адзін ён выпусціў жамчужную душу з храбрага</p>
<p>цела цераз залатое ажарэлле.</p>
<p>Занылі песні, зачахла вясёласць, трубяць трубы</p>
<p>гарадзенскія.</p>
<p>Яраслаўле і ўсе ўнукі Усяслаўлевы! Апусціце ўжо</p>
<p>сцягі свае! Пахавайце мячы свае пашчарбаныя, бо</p>
<p>ўжо збыліся дзедавай славы! Вы бо сваімі нязгодамі</p>
<p>пачалі наводзіць паганых на Рускую зямлю, на надзел</p>
<p>Усяслава, ад чаго і насілле пайшло ад зямлі Пала-</p>
<p>вецкай.</p>
<p>У сёмы Траянавы век жэрабя кінуў Усяслаў аб</p>
<p>дзяўчыне, мілай сабе. Падпёршыся клюкамі, ён на</p>
<p>кані паімчаўся да горада Кіева і даткнуўся дзідай да</p>
<p>кіеўскага залатога пасада. Ад іх скочыў зверам дзікім.</p>
<p>Апоўначы з Белгарада ахутаўся сіняй імглой, а на</p>
<p>раніцу, узняўшыся, браму стракалам адчыніў Ноўга-</p>
<p>раду, разбіў Яраслаўлеву славу і скочыў ваўком да</p>
<p>Нямігі з Дудутак.</p>
<p>На Нямізе снапы сцелюць галовамі, малоцяць</p>
<p>цапамі сталёвымі, жыццё кладуць на таку, душу</p>
<p>веюць ад цела.</p>
<p>Нямігі крывавыя берагі не дабром былі засеяны,</p>
<p>засеяны былі касцямі сыноў рускіх.</p>
<p>Усяслаў-князь людзям суд судзіў, гарадамі князёў</p>
<p>надзяляў, а сам поначы воўкам гуляў. З Кіева да пету-</p>
<p>хоў дасцігаў Тмутаракані; вялікаму Хорсу ваўком</p>
<p>шлях перабягаў. Таму ў Полацку рана званы пазвані-</p>
<p>лі к завутрані ў Сафіі святой, а ён у Кіеве звон чуе.</p>
<p>Хоць і вешчая душа ў дзёрзкім целе была, але часта</p>
<p>бяды нацярпеўся. Яму першаму вешчы Баян і прыпеў-</p>
<p>ку злажыў дасціпную:</p>
<p>«Ні хітраму, ні быстраму,</p>
<p>Ні шпаркаму птаху</p>
<p>Не мінуці Божага суда».</p>
<p>О! стагнаці Рускай зямлі, успомніўшы быўшу часі-</p>
<p>ну і быўшых князёў!</p>
<p>Старога таго Ўладзіміра немагчыма было прыка-</p>
<p>ваці да кіеўскіх гораў! Цяпер бо яго сцягі сталі —</p>
<p>адны Рурыкавы, а другія — Давідавы, але хобаты іх</p>
<p>паасобку калышуцца.</p>
<p> </p>
<h3><a id="chapter10"></a>Х</h3>
<p>Пяюць дзіды на Дунаі. Яраслаўны голас чуецца.</p>
<p>Беспрыпыннаю зязюляй раным-рана галосіць:</p>
<p>«Паляту, кажа так, па Дунаю зязюляй, абмачу</p>
<p>рукаво бабровае ў Каяле-рацэ, абатру князю раны яго</p>
<p>на магутным на целе яго».</p>
<p>Яраслаўна зрання плача ў Пуціўлі на сцяне, нара-</p>
<p>каючы:</p>
<p>«О вецер, вятрыска! Чаму ты насільна так вееш?</p>
<p>Чаму імчыш ханскія стрэлы на лёганькім крыллі сваім</p>
<p>ды на вояў мужа майго? Ці ж веяць мала табе ўгары</p>
<p>пад аблокі, лялеючы ў моры сінім караблі? Чаму ты</p>
<p>вясёласць маю па кавыллі развеяў?»</p>
<p>Яраслаўна зрання плача ў Пуціўлі-горадзе на</p>
<p>сцяне, наракаючы:</p>
<p>«О Днепру Славуцічу! Горы каменныя ты перасек</p>
<p>скрозь зямлі Палавецкае; поўны лялеяў ты на сабе</p>
<p>Святаслаўлевы к войску Кабякаву. Прылялей жа й</p>
<p>мужа майго да мяне, каб рана я слёз не ссылала на</p>
<p>мора к яму!»</p>
<p>Яраслаўна зрання плача ў Пуціўлі на сцяне, нара-</p>
<p>каючы:</p>
<p>«О светлае сонца, прасветлае! Усім ты нясеш</p>
<p>і цяпло, і красу. Нашто ж нанясло ты свой промень</p>
<p>гарачы на вояў тых мужа майго? На полі бязводным</p>
<p>ім смагаю лукі звяло, а ўтулы тугой ім заткала!»</p>
<p> </p>
<h3><a id="chapter11"></a>ХІ</h3>
<p>Прыснула мора з поўначы, смерчы імгламі ідуць.</p>
<p>Князю Ігару Бог знача дарогу з зямлі Палавецкай на</p>
<p>Рускую зямлю, дзе бацькаў пасад яго жджэ.</p>
<p>Патухла вячэрняя зорка.</p>
<p>Ігар спіць, Ігар вока не зводзіць, Ігар думкаю</p>
<p>мерае поле ад Дона вялікага к малому Данцу.</p>
<p>Апоўначы свіснуў Аўлур за ракою каню, разумеці</p>
<p>загадвае князю.</p>
<p>А князя Ігара няма!</p>
<p>Клікнуў — дрыгнула зямля, зашумела трава, пала-</p>
<p>вецкія вежы ўспужаліся.</p>
<p>А князь Ігар к трыснягу гарнастаем панёсся і гога-</p>
<p>лем белым паймчаўся к вадзе. На быстрага рынуў ка-</p>
<p>ня, саскочыў з яго босым воўкам, к логу Данца пака-</p>
<p>ціўся й паляцеў сокалам пад імгламі, забіваючы гусі</p>
<p>і лебедзі к снеданню, полудню й вячэры.</p>
<p>Як Ігар паляцеў сокалам, тады воўкам Аўлур</p>
<p>пакаціўся, абіваючы росы сабою сцюдзёныя: падарва-</p>
<p>лі бо коней сваіх быстраногіх.</p>
<p>І кажа рака Данец:</p>
<p>«Княжа Ігару! Не мала вялічча табе, Канчаку</p>
<p>дакукі, а радасці Рускай зямлі!»</p>
<p>А князь Ігар кажа:</p>
<p>«О Доньча! Не мала вялічча табе, што лялеяў ты</p>
<p>князя на хвалях і зялёную траву яму падсцілаў на</p>
<p>сваіх берагах срэбраных, адзяваючы цёплымі ймгламі</p>
<p>яго пад ценем зялёнага дзерава, і сцярог на вадзе яго</p>
<p>гогалем, чайкамі на ручаях, чарнедзямі на ветрах. Не</p>
<p>такая, кажа, рака Стугна. Маючы вузкі працёк, пра-</p>
<p>глынуўшы чужыя ручаі й распасцёршы хвалі к утоку,</p>
<p>князю Расціславу маладому берагам цёмным Дняпро</p>
<p>зачыніла. Плачацца маці Расціслаўля па сваім мала-</p>
<p>дым князю Расціслаўлю. Кветкі жальбою занылі,</p>
<p>а дрэва з тугою к зямлі накланілася».</p>
<p>Не сарокі так застракаталі: гэта едзе Ігаравым</p>
<p>следам Гза з Канчаком. І тады груганы не закрумкалі,</p>
<p>галкі замоўклі, сарокі не стракаталі, па лозах паўзлі</p>
<p>толькі. А дзятлы тукатам к рэчцы шлях паказваюць,</p>
<p>салавейкі вясёлымі песнямі раніцу згадваюць.</p>
<p>І гаворыць Гза Канчаку:</p>
<p>«Калі сокал ляціць да гнязда, мы застрэлім саколі-</p>
<p>ча стрэламі сваймі залатымі!»</p>
<p>А Канчак Гзе адказвае:</p>
<p>«Калі сокал ляціць да гнязда, мы сакольца апутаем</p>
<p>краснаю дзевай!»</p>
<p>А Гза кажа Канчаку:</p>
<p>«Калі мы яго дзеваю краснай апутаем, мець не</p>
<p>будзема мы ні саколіча, ані краснае дзевы, ды пачнуць</p>
<p>нас тады біці птахі ў полі Палавецкім!»</p>
<p> </p>
<h3><a id="chapter12"></a>XII</h3>
<p>I сказаў Баян аб днях Святаслаўлевых, Баян-</p>
<p>неснятворац далёкага часу, Яраслаўлева, Алегава:</p>
<p>«Княжа! Хоць і цяжка табе, галаве, без плячэй, але</p>
<p>трудна табе, целу, без галавы!»</p>
<p>Так і Рускай зямлі без Ігара. Сонца свеціцца на</p>
<p>небе, Ігар-князь — на Рускай зямлі. Пяюць дзевы на</p>
<p>Дунаі, галасы плывуць праз мора і да Кіева. Ігар едзе</p>
<p>па Барычаву да святое багародзіцы Пірагошчай. Рады</p>
<p>староны, весялы гарады.</p>
<p>Спяяўшы песню старым князям, а пасля маладым</p>
<p>пяяці:</p>
<p>«Слава Ігару Святаслаўлічу, буй-туру Усеваладу,</p>
<p>Уладзіміру Ігаравічу! Здароўя князям і дружыне,</p>
<p>выступаючым за хрысціян на войска паганых! Слава</p>
<p>князям і дружыне!» Амінь.</p>
<p> </p>
<p>1919</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>