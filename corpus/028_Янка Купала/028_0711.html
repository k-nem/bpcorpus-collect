<div class="container">
<div class="book-utils">
<div id="qrcode"></div>
<a href="/Janka_Kupala/Serca_i_dumka_mnie_kaza.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сэрца і думка мне кажа... -->
<h2><a href="http://knihi.com/Janka_Kupala/">Янка Купала</a></h2>
<h2>Сэрца і думка мне кажа...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сэрца і думка мне кажа,</p>
<p>Гоманы кажуць на ніве,—</p>
<p>Песню маю той заўважыў,</p>
<p>Той, хто народы ўшчаслівіў.</p>
<p> </p>
<p>Радасць хай будзе мне сведкай,</p>
<p>Свет няхай бача і людзі,—</p>
<p>Нібы цудоўная кветка,</p>
<p>Ордэн галубіць мне грудзі.</p>
<p> </p>
<p>Ці сонцу ў вочы я гляну,</p>
<p>Ці ў вочы зорак свабодных,—</p>
<p>Будзе ён мне талісманам,</p>
<p>Зоркай маёй пуцяводнай.</p>
<p> </p>
<p>Ленін на сэрцы шчаслівым,</p>
<p>Леніна ў сэрцы заветы,</p>
<p>Ясныя думак парывы</p>
<p>Песняй імкнуцца над светам.</p>
<p> </p>
<p>Песнямі ўслаўлю сваімі</p>
<p>Наша жыццё маладое.</p>
<p>Раніцай, вечарам імя</p>
<p>Сталіна будзе са мною.</p>
<p> </p>
<p>Вочы мне з часам самкнуцца,</p>
<p>Жвір мяне ўхутае цвёрды,</p>
<p>Жыць між людзей застануцца</p>
<p>Песня і Леніна ордэн.</p>
<p> </p>
<p>1939</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>