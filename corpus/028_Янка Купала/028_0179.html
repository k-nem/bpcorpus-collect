<div class="container">
<div class="book-utils">
<div id="qrcode"></div>
<a href="/Janka_Kupala/Vialikamu_Kastrycniku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1932 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Вялікаму Кастрычніку -->
<h2><a href="http://knihi.com/Janka_Kupala/">Янка Купала</a></h2>
<h2>Вялікаму Кастрычніку</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Была Расія царскіх дзён,</p>
<p>А дні былі, як ночы;</p>
<p>Душыў бязлітасны прыгон</p>
<p>Сялянаў і рабочых.</p>
<p> </p>
<p>Разбэшчана паны, купцы</p>
<p>Працоўным людам гандлявалі,</p>
<p>Раслі магільныя капцы,</p>
<p>Папы малебны завывалі.</p>
<p> </p>
<p>Над краем шыбеніц, астрогаў</p>
<p>Трыумфаваў каронны кат...</p>
<p>Было яно — ўладарства злога</p>
<p>Пятнаццаць год таму назад.</p>
<p> </p>
<p>Паўстаў пракляццем катаваны,</p>
<p>Паўстаў, хто з голаду век пух,</p>
<p>Апалі рабскія кайданы,</p>
<p>Апаў нявольніцтва ланцуг.</p>
<p> </p>
<p>Паўстаў магутны пралетарый,</p>
<p>Чырвоны ўзняўшы сцяг ўрачыста,</p>
<p>І рушыў ў бітву грознай хмарай</p>
<p>Супроць сатрапаў і царыстаў.</p>
<p> </p>
<p>Паўстаў ніштожыць цьму і здзекі.</p>
<p>Ніштожыць царскае ўладанне,</p>
<p>Знішчаць адвечны гнёт навекі</p>
<p>Для свайго светлага йснавання.</p>
<p> </p>
<p>І зарунеў на ўсе староны</p>
<p>Саюз Рэспублікаў Савецкіх,</p>
<p>Прамогшы ворагаў пагромных —</p>
<p>І нутраных, і інтэрвенцкіх.</p>
<p> </p>
<p>Красуй жа ў радасці няспынна,</p>
<p>Краіна вольная Саветаў,</p>
<p>Ядыная пакуль айчына</p>
<p>Усіх працоўных ўсяго свету.</p>
<p> </p>
<p>Пралетар’ят усіх краінаў</p>
<p>Пад сцягам Леніна удумна</p>
<p>Шляхі, я веру, працярэбе</p>
<p>І да сусветнае Камуны.</p>
<p> </p>
<p>1932</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>