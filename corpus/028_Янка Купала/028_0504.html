<div class="container">
<div class="book-utils">
<div id="qrcode"></div>
<a href="/Janka_Kupala/Nastanie_takaja_casina.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1932 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Настане такая часіна -->
<h2><a href="http://knihi.com/Janka_Kupala/">Янка Купала</a></h2>
<h2>Настане такая часіна</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я веру — настане</p>
<p>такая часіна,</p>
<p>І руняй савецкай</p>
<p>уквецяцца гоні,</p>
<p> </p>
<p>Дзе Віслы, дзе Сены,</p>
<p>дзе Тэмзы даліны,</p>
<p>Дзе праца людская</p>
<p>сягоння ў прыгоне.</p>
<p> </p>
<p>Развеюцца ў попел</p>
<p>кароны і троны,</p>
<p>Стэрлінгі і франкі,</p>
<p>дукаты, далары;</p>
<p> </p>
<p>Мікадаў, прэлатаў</p>
<p>банкіраў, баронаў</p>
<p>Захлынуць паўстанняў</p>
<p>народных пажары.</p>
<p> </p>
<p>Рабочых грамады</p>
<p>ў свае возьмуць рукі</p>
<p>Заводы і фабрыкі,</p>
<p>шахты і домны,</p>
<p> </p>
<p>Збудуюць палацы</p>
<p>сабе і для ўнукаў,</p>
<p>Дзе радасць і сонца</p>
<p>загосцяць векпомна.</p>
<p> </p>
<p>Калгасны стальны плуг</p>
<p>засыпле навекі</p>
<p>Ў барозны-магілы</p>
<p>паноў-феадалаў,</p>
<p> </p>
<p>Каб сейбіт старанны</p>
<p>не гнуўся пад здзекам,</p>
<p>Каб сочная ніва</p>
<p>буйней красавала.</p>
<p> </p>
<p>Хрыстоў, магаметаў,</p>
<p>еговаў і будаў,</p>
<p>Бажніцы, капліцы</p>
<p>ўсіх вераў і нацый,</p>
<p> </p>
<p>Як смецце на свеце,</p>
<p>як тухлыя груды,</p>
<p>Змяце дыктатура</p>
<p>раскованай працы.</p>
<p> </p>
<p>А белыя, жоўтыя,</p>
<p>чорныя расы</p>
<p>Да мовы супольнай</p>
<p>прачысцяць дарогу...</p>
<p> </p>
<p>Сунімуцца бітвы,</p>
<p>загубяцца класы,</p>
<p>Граніцы, заставы</p>
<p>парве перамога.</p>
<p> </p>
<p>Н’ю-Йоркі, Парыжы,</p>
<p>і Вільні, Берліны,</p>
<p>Шанхаі, Варшавы,</p>
<p>Жэневы, Такіі</p>
<p> </p>
<p>Аздобяцца ў сцягі</p>
<p>чырвонасці дзіўнай,</p>
<p>Што ў нас зіхацяцца —</p>
<p>у сцягі такія.</p>
<p> </p>
<p>Пад ленінскім сцягам</p>
<p>пралетарыята</p>
<p>Паўстане рваць путы —</p>
<p>хто долі не ведаў,—</p>
<p> </p>
<p>Хто сохне без хлеба,</p>
<p>хто гіне без хаты,</p>
<p>Хто корміць сваім</p>
<p>мазалём дармаедаў.</p>
<p> </p>
<p>Ад мораў паўночных</p>
<p>да мораў паўдзённых</p>
<p>Уздымецца песня</p>
<p>свабодна і думна:</p>
<p> </p>
<p>Хай праца пануе</p>
<p>на вольных загонах,</p>
<p>Хай зоры іскрацца</p>
<p>сусветнай камуны.</p>
<p> </p>
<p>Я веру — настане</p>
<p>такая часіна,</p>
<p>І руняй савецкай</p>
<p>уквецяцца гоні,</p>
<p> </p>
<p>Дзе Віслы, дзе Сены,</p>
<p>дзе Тэмзы даліны,</p>
<p>Дзе праца людская</p>
<p>сягоння ў прыгоне.</p>
<p>1932</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>