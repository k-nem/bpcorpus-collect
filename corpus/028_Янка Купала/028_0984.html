<div class="container">
<div class="book-utils">
<div id="qrcode"></div>
<a href="/M_Isakouski/Majstry_ziamli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: М. Ісакоўскі -->
<!-- HEADER_FIELD CreationYear: [1934] -->
<!-- HEADER_FIELD FirstPublicationYear: 1934-1935; 1938-1939 -->
<!-- HEADER_FIELD LangOrig: rus -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Майстры зямлі -->
<!-- HEADER_FIELD Translation: Янка Купала -->
<h2><a href="http://knihi.com/M_Isakouski/">М. Ісакоўскі</a></h2>
<h2>Майстры зямлі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З рускай — М. Ісакоўскага</i></p>
<p> </p>
<p>Работнікі хлебнае справы.</p>
<p>Прынеслі яны сюды з вёскі сваей,</p>
<p>Дзе йграла багатае свята,</p>
<p>Маўклівую радасць працоўных людзей</p>
<p>І радасны воклік заплаты.</p>
<p>І глянулі з дзівам, як после вясны</p>
<p>Само ў рукі шчасце далося,</p>
<p>На поўнач, на поўдзень</p>
<p>Глядзелі яны</p>
<p>І жоўтае рвалі калоссе.</p>
<p>Яны перамогу адчулі сваю</p>
<p>І спорных чакалі ўмалотаў.</p>
<p>Яны ўспаміналі, як ў гэтым краю</p>
<p>Сівое</p>
<p>Дымела балота.</p>
<p>Карэннямі лозы крывыя з зямлі</p>
<p>Смакталі карысныя сокі.</p>
<p>І рэзалі рукі,</p>
<p>І вочы сяклі</p>
<p>Зялёныя пікі асокі.</p>
<p>І быў гэты край недаступен і глух —</p>
<p>Прыстанішча мукі і смерці.</p>
<p>І тысячу год забабонных старух</p>
<p>Пужалі балотныя чэрці.</p>
<p>Ўсё ж людзі,</p>
<p>Паўстаўшыя супраць чарцей,</p>
<p>30 Забыўшы лік на свае латы,</p>
<p>На ногі паставілі</p>
<p>Баб і дзяцей</p>
<p>І ў рукі ім далі</p>
<p>Лапаты.</p>
<p>І там,</p>
<p>Дзе не ўсякі мог смела прайсці</p>
<p>І вязлі ў калена дзе ногі,</p>
<p>Яны правялі</p>
<p>Пад’язныя шляхі,</p>
<p>Яны пралажылі</p>
<p>Дарогі.</p>
<p>І кожнай маўклівасць квадратнай вярсты</p>
<p>Яны пакарылі</p>
<p>Там працай нялёгкай.</p>
<p>І ўелася поле</p>
<p>Ў глухія пласты</p>
<p>Распетаю</p>
<p>Жоўтай затокай;</p>
<p>Прад імі ляглі маладыя лугі,</p>
<p>Шаўковыя скінуўшы шаты.</p>
<p>І стромкія свежага сена стагі</p>
<p>Лепш пахнуць</p>
<p>Ад лепшай гарбаты.</p>
<p>І ў свята, калі ўжо не скачуць сярпы</p>
<p>І косы карпацкія немы,</p>
<p>Па шчодрую плату</p>
<p>Прыходзяць сюды</p>
<p>Тварцы і героі паэмы.</p>
<p>І як бы скаваныя радасным сном</p>
<p>На жытніх калосістых гонях,</p>
<p>Стаяць і любуюцца</p>
<p>Буйным зярном,</p>
<p>Ляжачым</p>
<p>На жорсткай далоні.</p>
<p>І вецер адносіць адрыўкі іх слоў,</p>
<p>І гутаркі моўкнуць пустыя.</p>
<p>І гэтак здаецца, што ў гэтых майстроў</p>
<p>Іх рукі усіх</p>
<p>Залатыя.</p>
<p> </p>
<p>[1934]</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>