<div class="container">
<div class="book-utils">
<div id="qrcode"></div>
<a href="/Janka_Kupala/Nie_klanicie_mianie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 15.04.1906 -->
<!-- HEADER_FIELD FirstPublicationYear: 1905; 1907-1908; 1910; 1913; 1918-1920; 1922; 1925; 1929-1930; 1932 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1995 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Не кляніце мяне -->
<h2><a href="http://knihi.com/Janka_Kupala/">Янка Купала</a></h2>
<h2>Не кляніце мяне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не кляніце мяне,</p>
<p>Што так смутна пяю,</p>
<p>Бо і так там на дне</p>
<p>Душу змучыў сваю.</p>
<p> </p>
<p>Бо і так, бы ў агні,</p>
<p>Кроў у сэрцы кіпіць,</p>
<p>Мукаў сцелюцца дні,</p>
<p>Сон аб шчасці бяжыць.</p>
<p> </p>
<p>Цяжкіх дум, горкіх дум</p>
<p>Зваяваць не магу,</p>
<p>Людскі плач, скаргаў шум</p>
<p>Ловіць мысль на бягу.</p>
<p> </p>
<p>Не магу маску ўздзець,</p>
<p>Крывіць роднай душой,</p>
<p>Песні весела пець,</p>
<p>Калі смуцен брат мой.</p>
<p> </p>
<p>Калі столькі бяды,</p>
<p>Столькі гора і слёз</p>
<p>Бачу ўкруг заўсягды,</p>
<p>Столькі й сам перанёс!</p>
<p> </p>
<p>Вось стаіць удава,</p>
<p>Лахманы на плячах,</p>
<p>У шрамах галава,</p>
<p>Туман нейкі ў вачах.</p>
<p> </p>
<p>Працягае руку:</p>
<p>«Дайце хлебачка мне,</p>
<p>Пашкадуйце ўдаву,</p>
<p>Згінуў муж на вайне».</p>
<p> </p>
<p>А тут слёзы кап-кап!</p>
<p>Абмахнула рукой...</p>
<p>Ну, будзь, браце, не слаб,</p>
<p>З бяды смейся чужой!</p>
<p> </p>
<p>Вось гуляе багач,</p>
<p>Аж палац той дрыжыць,</p>
<p>А пад брамаю плач —</p>
<p>Там сіротка стаіць.</p>
<p> </p>
<p>Не уздойме ўжо рук,</p>
<p>Мароз целам трасе,</p>
<p>Ногі гнуцца у крук,</p>
<p>Вецер скаргі нясе:</p>
<p> </p>
<p>«Раз ішоў тут народ,</p>
<p>Песні дзіўныя пеў,</p>
<p>Пеў ісці напярод,</p>
<p>Смерці ў вочы глядзеў.</p>
<p> </p>
<p>Тата з імі пайшоў —</p>
<p>І дагэтуль няма,</p>
<p>А тут холад тне кроў,</p>
<p>Сыпе снегам зіма.</p>
<p> </p>
<p>З хаты выгналі вон;</p>
<p>Няма есці чаго,</p>
<p>Правясці ночку, сон</p>
<p>Няма дзе у каго».</p>
<p> </p>
<p>І тут слёзы кап-кап!</p>
<p>Абмахнула рукой...</p>
<p>Ну, будзь, браце, не слаб,</p>
<p>З бяды смейся чужой!</p>
<p> </p>
<p>Вось зноў нешта чуваць,—</p>
<p>Стаў дзядок пад акном,</p>
<p>З плечаў торбы вісяць,</p>
<p>Бок падпёр кастылём.</p>
<p> </p>
<p>І так песню вядзе —</p>
<p>Голас хрыплы такі —</p>
<p>Аб сваёй аб бядзе,</p>
<p>Рукі жме ў кулакі:</p>
<p> </p>
<p>«Сорак год я служыў,</p>
<p>Сілу змог без пары,—</p>
<p>Стаў служыць — молад быў,</p>
<p>Цяпер гляньце — стары.</p>
<p> </p>
<p>Эх, служыў пану я,</p>
<p>Працаваў за пяцёх,</p>
<p>Працаваў за каня,</p>
<p>Рана ўстаў, позна лёг.</p>
<p> </p>
<p>І араў, і касіў,</p>
<p>І канавы капаў,</p>
<p>Пушчу сек і вазіў,</p>
<p>Не раз поўху дастаў.</p>
<p> </p>
<p>Шла работа агнём...</p>
<p>Пан жа, ведама, жыў:</p>
<p>Багацеў з кожным днём,</p>
<p>Смачна еў, смачна піў.</p>
<p> </p>
<p>А я чахнуў, бядак,</p>
<p>Галадаў, мёрз, як воўк,</p>
<p>І служыў верна так,</p>
<p>А цяпер»... І замоўк.</p>
<p> </p>
<p>Толькі слёзы кап-кап!</p>
<p>Абмахнуў іх рукой...</p>
<p>Ну, будзь, браце, не слаб,</p>
<p>З бяды смейся чужой!</p>
<p> </p>
<p>Дый не смейся з мяне,</p>
<p>Што так смутна пяю,</p>
<p>Бо і так там на дне</p>
<p>Душу змучыў сваю.</p>
<p> </p>
<p>15 красавіка 1906</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>