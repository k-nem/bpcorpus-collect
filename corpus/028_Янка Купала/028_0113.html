<div class="container">
<div class="book-utils">
<div id="qrcode"></div>
<a href="/Janka_Kupala/Arlaniatam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1923 -->
<!-- HEADER_FIELD FirstPublicationYear: 1915; 1918-1926; 1928-1930; 1932-1933; 1935; 1963 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Арлянятам -->
<h2><a href="http://knihi.com/Janka_Kupala/">Янка Купала</a></h2>
<h2>Арлянятам</h2>
<div style="height: 3rem"></div>
<!-- TOC_BEGIN -->
<a href="#chapter1">1</a><br/>
<a href="#chapter2">2</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1</h3>
<p>Гэй, узвейце сваім крыллем,</p>
<p>Арляняты, буйна, бурна,</p>
<p>На мінулых дзён магіле,</p>
<p>Над санлівасцю хаўтурнай!..</p>
<p> </p>
<p>У маланках перуновых,</p>
<p>З гулкім гоманам грымотаў</p>
<p>Для вякоў дыхтуйце новых</p>
<p>Нечувалыя ясноты.</p>
<p> </p>
<p>Вам сярпы і косы ў рукі</p>
<p>Ды мячы, каваны з сталі,</p>
<p>Далі буры, завірухі,</p>
<p>Што тут вылі, бушавалі.</p>
<p> </p>
<p>Цень мінуўшчыны праклятай,</p>
<p>Дзе бізун гуляў з нагайкай,</p>
<p>Змеціцё вы, арляняты,</p>
<p>Сваёй новай сілай, байкай.</p>
<p> </p>
<p>Ужо выбіла часіна</p>
<p>На вялікую прыгоду</p>
<p>Выйсці з мутнай каляіны</p>
<p>Беларускаму народу.</p>
<p> </p>
<p>Ў чарадзейным карагодзе,</p>
<p>Ў неабсяжнае свабодзе,</p>
<p>Без аковаў на прыволлі</p>
<p>Ўжо віхрыцца наша доля.</p>
<p> </p>
<p> </p>
<h3><a id="chapter2"></a>2</h3>
<p>Вам на памяць Серп і Молат</p>
<p>Даравала доля,</p>
<p>Каб з вас кожны быў, як волат,</p>
<p>Не гнуў плеч ніколі.</p>
<p> </p>
<p>Каб здабытую свабоду</p>
<p>Зналі, шанавалі</p>
<p>І у цяжкую прыгоду</p>
<p>Ўсталі грознай хваляй.</p>
<p> </p>
<p>Зашумелі, загудзелі,</p>
<p>Як віхор сусветны,</p>
<p>Не праспалі у пасцелі</p>
<p>Волі агняцветнай.</p>
<p> </p>
<p>*</p>
<p>Вам дасталіся ад продкаў</p>
<p>Сохі і бароны,</p>
<p>Каб вы ў час, пасля паводкаў,</p>
<p>Выйшлі на загоны.</p>
<p> </p>
<p>І з’аралі сваю ніву</p>
<p>Шырака, глыбока,</p>
<p>Зерне ўкінулі шчасліва,</p>
<p>Чыстае, як вока.</p>
<p> </p>
<p>Каб рунела зерне тое</p>
<p>Весела, яскрава</p>
<p>Побач з вашай маладою,</p>
<p>Сакалінай славай.</p>
<p> </p>
<p>*</p>
<p>Вам пакінулі прадзеды</p>
<p>Гартаваны косы,</p>
<p>Каб вы з імі сонца следам</p>
<p>Выйшлі на пакосы;</p>
<p> </p>
<p>Каб касілі да упаду</p>
<p>Пустацвет і зелле,</p>
<p>Што сваім пякучым ядам</p>
<p>Труцяць кроў у целе.</p>
<p> </p>
<p>Каб звінелі вашы косы</p>
<p>Над зямлёю соннай</p>
<p>Ад начных да ранніх росаў</p>
<p>Звонка, векапомна.</p>
<p> </p>
<p>*</p>
<p>Вам у спадчыне ад роду</p>
<p>Засталіся песні,</p>
<p>Каб быць вашай асалодай</p>
<p>У жыцця прадвесні.</p>
<p> </p>
<p>Каб вы пелі, не сціхалі</p>
<p>Ў радасці і ў горы,</p>
<p>Гаманілі, нібы хвалі</p>
<p>У бурлівым моры.</p>
<p> </p>
<p>Каб шоў гоман неспыняны</p>
<p>Ад поля да поля</p>
<p>І людзей, яшчэ скаваных,</p>
<p>Заклікаў на волю.</p>
<p> </p>
<p>1923</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>