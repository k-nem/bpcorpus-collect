<div class="container">
<div class="book-utils">
<div id="qrcode"></div>
<a href="/Janka_Kupala/Darohaj_zmucany_dalokaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: [1906-1910] -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Дарогай змучаны далёкай..." -->
<h2><a href="http://knihi.com/Janka_Kupala/">Янка Купала</a></h2>
<h2>"Дарогай змучаны далёкай..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Дарогай змучаны далёкай</p>
<p>(А быў дзяніны таей склон),</p>
<p>Я лёг пад крыжамі, і так лёгка</p>
<p>Заснуў, і гэткі бачу сон:</p>
<p> </p>
<p>Я лесам шоў; якаясь змора _</p>
<p>Вяла па ім мой спячы дух,</p>
<p>А лес быў цёмны, як дно мора,</p>
<p>Як мора дно, быў нем і глух.</p>
<p> </p>
<p>Я заблудзіў, і страшна стала</p>
<p>Мне ў гэтай пушчы аднаму;</p>
<p>Ды бурай неба рагатала...</p>
<p>І ўздумаў я: памру вазьму!</p>
<p> </p>
<p>Надзея з вераю нямелі...</p>
<p>Тады, як з неба ці з зямлі,</p>
<p>Якаясь цень падходзе ў белі,</p>
<p>Такая, быццам знаў калі,</p>
<p> </p>
<p>І кажа мне: «Чаго, сын міра,</p>
<p>Упаў так сэрцам і душой?</p>
<p>Я — песня, а во мая ліра!</p>
<p>Бяры нас! Хочам быць з табой.</p>
<p> </p>
<p>І страх жыцця цябе аставе,</p>
<p>І бор пачне шумець жыццём;</p>
<p>Мы след праложым табе к славе,</p>
<p>Чаго жадаў, мы ўсё дадзём».</p>
<p> </p>
<p>І дзіва! Блуд і страх мой зломан:</p>
<p>Лес прасвятлеў, загаманіў,</p>
<p>Мне стаў паняцен пушчы гоман...</p>
<p>Тут я збудзіўся, недасніў.</p>
<p> </p>
<p>[1906-1910]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>