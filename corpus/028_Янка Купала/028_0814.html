<div class="container">
<div class="book-utils">
<div id="qrcode"></div>
<a href="/Janka_Kupala/Sou_ja_puscaju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1935 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Шоў я пушчаю... -->
<h2><a href="http://knihi.com/Janka_Kupala/">Янка Купала</a></h2>
<h2>Шоў я пушчаю...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шоў я пушчаю аднойчы,</p>
<p>А ісці нялёгка пушчай,—</p>
<p>Тут насустрач позірк воўчы</p>
<p>Вызірае жудка з гушчы.</p>
<p> </p>
<p>Пацярэб’ем, ломам трушчу,</p>
<p>А ён следам патарочай,</p>
<p>Кіну торбай, грыбам-хрушчам,—</p>
<p>Зубы скаліць, пхнецца моўча.</p>
<p> </p>
<p>Хоць бы ўжо расстацца з ночай,</p>
<p>Хоць бы вочы дзень расплюшчыў:</p>
<p>Каб заглянуць сонцу ў вочы,</p>
<p>Каб не знаць цянётаў-блюшчаў.</p>
<p> </p>
<p>Развіднела. У чорнай гушчы</p>
<p>Знік маланкай позірк воўчы,</p>
<p>Заіграла песні пушча,</p>
<p>Дзяцел дзюбай затуркочыў.</p>
<p> </p>
<p>За яснотай, каб не збочыць,</p>
<p>Мкнуся, пруся, верас трушчу —</p>
<p>Праз карчоўе, праз ламочча,—</p>
<p>Хай звяр’ё там пушчу лушча.</p>
<p> </p>
<p>Гэтак з ношай, як той грузчык,</p>
<p>З ношай рызыкі малойчай,</p>
<p>Рвучы путы, скруты, блюшчы,</p>
<p>Відным шляхам далей крочу.</p>
<p> </p>
<p>1935</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>