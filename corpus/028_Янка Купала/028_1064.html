<div class="container">
<div class="book-utils">
<div id="qrcode"></div>
<a href="/Taras_Saucenka/Tarasova_noc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Тарас Шаўчэнка -->
<!-- HEADER_FIELD CreationYear: 1938 -->
<!-- HEADER_FIELD FirstPublicationYear: 1913; 1924; 1927; 1930; 1932-1933; 1936-1939 -->
<!-- HEADER_FIELD LangOrig: ukr -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1999 -->
<!-- HEADER_FIELD StyleGenre: мастацкі/балада,мастацкі/паэма -->
<!-- HEADER_FIELD Title: Тарасова ноч -->
<!-- HEADER_FIELD Translation: Янка Купала -->
<h2><a href="http://knihi.com/Taras_Saucenka/">Тарас Шаўчэнка</a></h2>
<h2>Тарасова ноч</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>З украінскай — Т. Шаўчэнкі</i></p>
<p> </p>
<p> </p>
<p>Сядзіць кабзар на распуцці</p>
<p>Ды на кобзе йграе;</p>
<p>Кругом хлопцы ды дзяўчаты</p>
<p>Як мак зацвітае.</p>
<p>Кабзар грае, падпявае,</p>
<p>Гамоніць славамі,</p>
<p>Як маскалі, орда, ляхі</p>
<p>Білісь з казакамі;</p>
<p>Як збіралася грамада</p>
<p>У нядзелю зранку;</p>
<p>Як хавалі казачэньку</p>
<p>Ў зялёным байраку.</p>
<p>Кабзар грае, падпявае,</p>
<p>Аж бяда хіхоча:</p>
<p>«Была калісь гетманшчына,</p>
<p>Больш не ўбачаць вочы;</p>
<p>Было калісь — панавалі,</p>
<p>Ды болей не будзем...</p>
<p>Той казацкай волі, славы</p>
<p>Павек не забудзем!</p>
<p>Украіна, Украіна!</p>
<p>Сэрца маё, маці!</p>
<p>Як успомню тваю долю,</p>
<p>Сэрцайка заплача!</p>
<p>Дзе падзелася казацтва,</p>
<p>Чырвоны жупаны?</p>
<p>Дзе падзелась доля-воля,</p>
<p>Бунчугі, гетманы?</p>
<p>Дзе падзелася? Згарэла?</p>
<p>Ці мо затапіла</p>
<p>Сіне мора твае горы,</p>
<p>Курганы-магілы?</p>
<p>Маўчаць горы, грае мора,</p>
<p>Магілы сумуюць,</p>
<p>А над дзецьмі казацкімі</p>
<p>Паганцы пануюць!</p>
<p>Грай жа, мора! Спіце, горы!</p>
<p>Гуляй, вецер, полем!</p>
<p>Плачце, дзеці казацкія,—</p>
<p>Такая вам доля!</p>
<p>Ўстае хмара з-за Лімана,</p>
<p>А другая з поля;</p>
<p>Зажурылася Ўкраіна,</p>
<p>Бо такая доля!</p>
<p>Зажурылася жалобна,</p>
<p>Як маці па сыне,</p>
<p>Ніхто яе не ратуе...</p>
<p>А казацтва гіне;</p>
<p>Гіне бацькаўшчына, слава;</p>
<p>Няма дзе ёй дзецца;</p>
<p>Вырастаюць нехрышчоны</p>
<p>Казацкія дзеці;</p>
<p>Кахаюцца невянчаны;</p>
<p>Без папа хаваюць;</p>
<p>Запрадана жыдам вера,</p>
<p>Ў цэркву не пускаюць!..</p>
<p>Нібы галкі поле крыюць,</p>
<p>Ляхі, уніяты</p>
<p>Налятаюць,— няма каму</p>
<p>Рады даць праклятым.</p>
<p>Абазваўся Налівайка —</p>
<p>Не стала Краўчыны!..</p>
<p>Выступаў казак Паўлюга —</p>
<p>За ёю палынуў.</p>
<p>Выступаў Тарас Трасіла</p>
<p>З горкімі слязамі:</p>
<p>«Бедная мая Ўкраіна,</p>
<p>Стоптана ляхамі!»</p>
<p>…..................................</p>
<p>…..................................</p>
<p>…..................................</p>
<p>…..................................</p>
<p>Выступаў Тарас Трасіла</p>
<p>Веру ратаваці,</p>
<p>Выступаў ён, арол сізы,</p>
<p>Дый даў ляхам знаці!</p>
<p>Выступаў жа пан Трасіла:</p>
<p>«А годзе журыцца!</p>
<p>А хадзем лепш, паны-брацці,</p>
<p>З палякамі біцца!»</p>
<p> </p>
<p>Не тры дні ўжо, не тры ночы</p>
<p>Б’ецца пан Трасіла,</p>
<p>Ад Лімана да Трубайла</p>
<p>Трупам поле ўкрыла.</p>
<p>Казачэнька ўвесь знямогся,</p>
<p>Цяжка зажурыўся,</p>
<p>А паганы Канецпольскі</p>
<p>Дужа ўзвесяліўся;</p>
<p>Сабраў шляхту ўсю да гурту,</p>
<p>Дый ну частаваці.</p>
<p>Сабраў Тарас казачэнькаў—</p>
<p>Парады пытаці:</p>
<p>«Таварышы, атаманы,</p>
<p>Браты мае, дзеці!</p>
<p>Дайце мне якую раду,</p>
<p>Што рабіць намецім?..</p>
<p>Банкятуюць злыдні-ляхі,</p>
<p>Наша безгалоўе».</p>
<p>«Няхай сабе банкятуюць,</p>
<p>Няхай, на здароўе!</p>
<p>Хай, праклятыя, балююць,</p>
<p>Пакуль сонца зайдзе,</p>
<p>А ноч-маці дасць параду,—</p>
<p>Казак ляха знайдзе».</p>
<p> </p>
<p>Лягло сонца за гарою,</p>
<p>Зоркі зазіялі,</p>
<p>А казакі чорнай хмарай</p>
<p>Ляхаў абступалі.</p>
<p>Як стаў месяц сярод неба,</p>
<p>Раўнула гармата;</p>
<p>Прачнуліся панкі-ляхі,</p>
<p>Спужаліся надта.</p>
<p>Прачнуліся панкі-ляхі</p>
<p>Дый не паўставалі:</p>
<p>Ўзышло сонца — панкі-ляхі</p>
<p>Покатам ляжалі.</p>
<p> </p>
<p>Чырвонаю гадзюкаю</p>
<p>Нясе Альта весці,</p>
<p>Каб ляцелі груганы ўжо</p>
<p>Панкоў-ляхаў есці.</p>
<p>Груганы ўжо наляцелі</p>
<p>Зваць паноў збудзіцца;</p>
<p>Сабіралася казацтва</p>
<p>Богу памаліцца.</p>
<p>Закрумкалі груганы там,</p>
<p>Вымаючы вочы;</p>
<p>Заспявалі казачэнькі</p>
<p>Песню таей ночы,—</p>
<p>Той крывавай грознай ночы,</p>
<p>Што славаю стала</p>
<p>Тарасу, ўсяму казацтву,</p>
<p>Ляхаў што прыспала.</p>
<p> </p>
<p>«Над ракою ў чыстым полі</p>
<p>Магіла чарнее;</p>
<p>Дзе казацкая цякла кроў —</p>
<p>Трава зелянее.</p>
<p>Сядзіць груган на магіле</p>
<p>Ды з голаду крача...</p>
<p>Ўспомніць казак гетманшчыну,</p>
<p>Ўспомніць ды заплача».</p>
<p> </p>
<p>Сумуючы, кабзар змоўкнуў:</p>
<p>Штось рукі не граюць.</p>
<p>Кругом хлопцы ды дзяўчаты</p>
<p>Слёзанькі ўціраюць.</p>
<p> </p>
<p>Пайшоў кабзар па вуліцы,</p>
<p>З нуды як зайграе!</p>
<p>Кругом хлопцы у прыскокі,</p>
<p>А ён прыпявае:</p>
<p>«Няхай будзе з груцы грэчка!</p>
<p>Сядзьце, дзеці, у запечку,</p>
<p>А з нуды я ды ў карчомку,</p>
<p>А там знайду сваю жонку,</p>
<p>Знайду жонку, пачастую,</p>
<p>З варажбітак пажартую».</p>
<p> </p>
<p>1938</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>