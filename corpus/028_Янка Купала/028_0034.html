<div class="container">
<div class="book-utils">
<div id="qrcode"></div>
<a href="/Janka_Kupala/Ziamla.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1906 -->
<!-- HEADER_FIELD FirstPublicationYear: 1990 -->
<!-- HEADER_FIELD SectionAuthor: Санэты -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Зямля -->
<!-- HEADER_FIELD Translation: Уладзімір Мархель -->
<h2><a href="http://knihi.com/Janka_Kupala/">Янка Купала</a></h2>
<h2>Зямля</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зямля, цябе люблю аддана і трывала,</p>
<p>Я прытулюся да цябе, як да каханкі;</p>
<p>Хачу цябе аздобіць у вянкі-барвянкі,</p>
<p>Хачу абдараваць цябе нямручай хвалай.</p>
<p> </p>
<p>У зеляніне ўся, ў зіхоткасці прыўдалай,</p>
<p>Мне бачны ўсе твае дзівосныя пісанкі,</p>
<p>Мне бачны і братэрства і любові ранкі,</p>
<p>Душа пытае: «Божа мой! Ці ж гэта мала?»</p>
<p> </p>
<p>Знікаюць сны балесна пра цябе, зямліца,</p>
<p>Замест вясны і сонца - цёмнасці трывога,</p>
<p>На нівах жа тваіх - каменне і куколле.</p>
<p> </p>
<p>І ўзлёт да любасці цяпер ужо не сніцца...</p>
<p>Я не люблю цябе, зямля, пытаю ў Бога:</p>
<p>- Чаму так стала?..</p>
<p>                               Я ару чужое поле.</p>
<p> </p>
<p><i>1906</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Uladzimir_Marchiel/">Уладзімір Мархель</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>