<div class="container">
<div class="book-utils">
<div id="qrcode"></div>
<a href="/Janka_Kupala/Nie_praspi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1911 -->
<!-- HEADER_FIELD FirstPublicationYear: 1911-1915; 1918-1920; 1922; 1929-1930; 1932; 1997 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Не праспі -->
<h2><a href="http://knihi.com/Janka_Kupala/">Янка Купала</a></h2>
<h2>Не праспі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Спі, дзяўчына, покуль сонца</p>
<p>Не зайграла над хацінай;</p>
<p>А як сонца на аконца</p>
<p>Бліскі кіне — ўстань, дзяўчына!</p>
<p> </p>
<p>Устань, зніміся, схамяніся,</p>
<p>Ўмыйся сочнаю расою,</p>
<p>Сэрцам к сонцу прытуліся,</p>
<p>Ветру дай гуляць з касою!</p>
<p> </p>
<p>У сонцы віся далей, вышай,—</p>
<p>Паланей, красуй дзянінай,</p>
<p>Не пужаючыся крыжа,</p>
<p>Сонцу роўная дзяўчына!</p>
<p> </p>
<p>Заіскрыся кветкай белай</p>
<p>На зялёнай сенажаці;</p>
<p>Кінь патолю думцы смелай,</p>
<p>Пасмы радасці снаваці...</p>
<p> </p>
<p>Негаданай песняй-казкай</p>
<p>Разыграецца часіна...</p>
<p>З сонцам, з сэрцам, з вечнай ласкай</p>
<p>Не праспі вясны, дзяўчына!..</p>
<p> </p>
<p>1911</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>