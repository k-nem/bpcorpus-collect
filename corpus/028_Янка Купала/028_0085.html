<div class="container">
<div class="book-utils">
<div id="qrcode"></div>
<a href="/Janka_Kupala/A_u_Visle_plavaje_tapielec.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1931 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: А ў Вісле плавае тапелец... -->
<h2><a href="http://knihi.com/Janka_Kupala/">Янка Купала</a></h2>
<h2>А ў Вісле плавае тапелец...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Балюе панская Варшава,</p>
<p>Бы дзень сканання хмелем хмеліць...</p>
<p>А Вісла пеніцца крывава,</p>
<p>А ў Вісле плавае тапелец.</p>
<p> </p>
<p>Шасцяць мундзіры, аксаміты,</p>
<p>Агнямі зыркаюць палацы,</p>
<p>Крывёй работніцкай заліты</p>
<p>Завулкі, вуліцы і плацы.</p>
<p> </p>
<p>*</p>
<p>Балюе панская Варшава,</p>
<p>Ксяндзы частуюць сакрамэнтам;</p>
<p>Парадак дня сягоння — справа</p>
<p>Пра аб’яднанне інтэрвентаў.</p>
<p> </p>
<p>Паны з маркізамі Парыжу,</p>
<p>З баярствам Бухарэста ў хеўры,</p>
<p>Як СССР распяць на крыжу,</p>
<p>Плануюць планы і манеўры.</p>
<p> </p>
<p>*</p>
<p>Балюе панская Варшава,</p>
<p>А для гуманнасці, прагрэса</p>
<p>Ідзе аблава за аблавай</p>
<p>На ўсходніх «вольных» польскіх Крэсах.</p>
<p> </p>
<p>Абрабаваных да кашулі</p>
<p>Там беларуса і ўкраінца</p>
<p>Вядуць закованых патрулі</p>
<p>Па акрываўленым гасцінцы.</p>
<p> </p>
<p>*</p>
<p>Балюе панская Варшава...</p>
<p>Жандарскі конь б’е капытамі,</p>
<p>Пад капытамі жудкай явай —</p>
<p>Людскія голавы пластамі.</p>
<p> </p>
<p>Людскім жыццём набіты турмы,</p>
<p>Бунтуе ў турмах роспач мсціва...</p>
<p>А ў Бельведэры выюць гурмам:</p>
<p>«Нех жые польска дэфензіва!»</p>
<p> </p>
<p>Балюе панская Варшава,</p>
<p>Бы дзень сканання хмелем хмеліць...</p>
<p>А Вісла пеніцца крывава,</p>
<p>А ў Вісле плавае тапелец.</p>
<p> </p>
<p>1931</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>