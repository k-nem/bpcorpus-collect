<div class="container">
<div class="book-utils">
<div id="qrcode"></div>
<a href="/Janka_Kupala/Bielaruscyna.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1908 -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Беларушчына -->
<h2><a href="http://knihi.com/Janka_Kupala/">Янка Купала</a></h2>
<h2>Беларушчына</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сотні лет, непрыяцелем-братам прыбітая,</p>
<p>Зарастаючы зеллем чужым, як лазой сенажаць,</p>
<p>Ты ляжала, няпамяці пылам пакрытая,</p>
<p>А народ твой быў змушан маўчаць і табой пагарджаць.</p>
<p> </p>
<p>І круцілі цябе, як каму падабалася,</p>
<p>Кожны строіў, наводзіў цябе на свой строй,</p>
<p>на свой лад;</p>
<p>Ажно часам жальба, як кляцьба, разлягалася,</p>
<p>Ды нячутай ляцела, ўміраючы, ў грудзі назад.</p>
<p> </p>
<p>Спаў народ, і ты спала, і ворагі верылі,</p>
<p>Што ніхто не разбудзіць цябе, што заснула навек.</p>
<p>І дзялілі цябе, ўсімі мерамі мерылі,</p>
<p>Што памерла ўжо ты,— не адзін так казаў чалавек.</p>
<p> </p>
<p>Час ішоў. К жыццю новаму клікі пачуліся;</p>
<p>Ўсе народы паўсталі на бітву за права сваё.</p>
<p>Ты — як спала — ўскрэсла, твае дзеці прачнуліся.</p>
<p>Твой народ, ты сама ўсталі новае строіць жыццё.</p>
<p> </p>
<p>І цяпер хоць прыблудаў даносы ў ход пушчаны,</p>
<p>Хоць пад права тваё падрываецца шмат хто,</p>
<p>як крот,—</p>
<p>Як жыла і жывеш, будзеш жыць, Беларушчына:</p>
<p>Зразумеў і успомніў цябе твой мільённы народ.</p>
<p> </p>
<p>Сціхнуць віхры, заціхне пара непагодная,</p>
<p>Сілы грозныя ўстануць, акрэпнуць к другому жыццю;</p>
<p>Панясуцца, як звон, песні вольныя, родныя,</p>
<p>Апяваючы долю, нядолю, народзе, тваю.</p>
<p> </p>
<p>1908</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>