<div class="container">
<div class="book-utils">
<div id="qrcode"></div>
<a href="/Janka_Kupala/Ab_Stalinie-siejbitu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Аб Сталіне-сейбіту -->
<h2><a href="http://knihi.com/Janka_Kupala/">Янка Купала</a></h2>
<h2>Аб Сталіне-сейбіту</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">ІІ</a><br/>
<a href="#chapter3">ІІІ</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І</h3>
<p>Аб Сталіне-сейбіту песня мая,</p>
<p>А песня ад сэрца і звонка, як медзь,</p>
<p>Якую ў жніво пяе ў полі жняя,</p>
<p>Якую ў касьбу пяе ў лузе касец.</p>
<p>Багата ўраджаем</p>
<p>Зямля расквітнела.</p>
<p>У будучнасць людзі</p>
<p>Ўзіраюцца смела.</p>
<p>Аб Сталіне-сейбіту песня мая,</p>
<p>А песня з душы і гартоўна, як сталь,</p>
<p>Якую пяе арлоў горных сям’я,</p>
<p>Якую пяе пры кавадле каваль.</p>
<p>Арлы-самалёты</p>
<p>Ўсё неба ўзялі,</p>
<p>І волю здабылі</p>
<p>Сабе кавалі.</p>
<p>Аб Сталіне-сейбіту песня мая,</p>
<p>А песня ад сонца, ад зор залатых,</p>
<p>Якую пяе уся наша зямля,</p>
<p>Аб сейбіту светлы разносячы слых.</p>
<p>Ён даў для народаў</p>
<p>Асноўны закон,</p>
<p>І дружбу народаў</p>
<p>Навек стварыў ён.</p>
<p>Аб Сталіне-сейбіту песня мая,</p>
<p>А песня ад казак, чароўных тых сноў,</p>
<p>Што сталіся яваю нашага дня,</p>
<p>Што збавілі долю ад пут, ланцугоў.</p>
<p>Заглянула сонца</p>
<p>Да хат, сутарэнь,</p>
<p>Праклятых дзён прошлых</p>
<p>Развеяўся цень.</p>
<p>Аб Сталіне-сейбіту песня мая,</p>
<p>А песня ад шчасця, ад радасных дзён,</p>
<p>Якая на крыллях ляціць салаўя</p>
<p>За межы-граніцы ды будзіць там сон.</p>
<p>І рухнуць апоры</p>
<p>Фашысцкіх цямніц,</p>
<p>Нявольнікі выйдуць</p>
<p>Да ясных зарніц.</p>
<p> </p>
<p>1937</p>
<p> </p>
<p> </p>
<p> </p>
<h3><a id="chapter2"></a>ІІ</h3>
<p>Яркай зімою, шумлівым прадвеснем,</p>
<p>Ў ясныя ночкі, ў заранкі</p>
<p>Песню ўсім сэрцам складаем аб песні</p>
<p>Аб Сталіне песні-вяснянкі.</p>
<p> </p>
<p>Песні-вяснянкі ў далёкія далі</p>
<p>Лунаюць у кожнай прыгодзе.</p>
<p>Сонейка, зоркі цябе ўзгадавалі</p>
<p>На радасць людзей і стагоддзяў.</p>
<p> </p>
<p>Высніў ты волю і долю народам,</p>
<p>Вярнуў чалавечую славу.</p>
<p>Сэрца, вялікае сэрца заўсёды</p>
<p>Вялікія творыць праявы.</p>
<p> </p>
<p>Мудрыя пішаш для свету законы,</p>
<p>Для шчасця ад краю да краю.</p>
<p>Воляй бязмернай гадуеш мільёны,</p>
<p>Да сонца шляхі вымяраеш.</p>
<p> </p>
<p>Імя тваё ўспамінае ўрачыста</p>
<p>Хлапчук, які лётаць наважыў.</p>
<p>Кветкі збіраючы ў лузе квяцістым,</p>
<p>Дзяўчынка вянок табе вяжа.</p>
<p> </p>
<p>З імем шчаслівым тваім ў Хасане</p>
<p>Байцы самураяў тапілі.</p>
<p>Лёталі гордыя за акіяны</p>
<p>Саветаў арліныя крыллі.</p>
<p> </p>
<p>Думкаю-песняй тваё імя славіць</p>
<p>Народ беларускі свабодны</p>
<p>За Беларускую нашу дзяржаву,</p>
<p>Якую стварыў ты нам, родны!</p>
<p> </p>
<p>Яркай зімою, шумлівым прадвеснем,</p>
<p>Ў ясныя ночкі, ў заранкі</p>
<p>Песню ўсім сэрцам складаем аб песні</p>
<p>Аб Сталіне песні-вяснянкі.</p>
<p> </p>
<p>1939</p>
<p> </p>
<p> </p>
<h3><a id="chapter3"></a>ІІІ</h3>
<p>Я Сталіну мудраму песню спяваю,</p>
<p>А песня ад сэрца, з-пад сэрца, такая,</p>
<p>Крылата лунае над полем, над гаем,</p>
<p>Са светам гамоніць ад краю да краю...</p>
<p>Аб Сталіне мудрым я песню спяваю.</p>
<p> </p>
<p>Са Сталіным лёгка жывецца на свеце,</p>
<p>Як яснае сонейка, гэтак нам свеціць,</p>
<p>Шляхі ён да шчасця і радасці квеціць,</p>
<p>Каб гора не зналі старыя і дзеці,</p>
<p>Са Сталіным лёгка жывецца на свеце.</p>
<p> </p>
<p>Як песня, жыве яго імя ў народзе,</p>
<p>У кожным здарэнні, у кожнай прыгодзе,</p>
<p>Ці майскае свята ў жывым карагодзе,</p>
<p>Ці свята кастрычніка ў хаты прыходзіць,</p>
<p>Як песня, жыве яго імя ў народзе.</p>
<p> </p>
<p>Глядзяць і ўсё бачаць яго зоры-вочы</p>
<p>Скрозь светлыя дні, скрозь туманныя ночы</p>
<p>Ён слёзы ўцірае нядолі сірочай,</p>
<p>Ён новую долю бяздольным прароча.</p>
<p>Глядзяць і ўсё бачаць яго зоры-вочы.</p>
<p> </p>
<p>Савецкіх людзей ён выводзіць у людзі,</p>
<p>Замежны сатрапа судоў не насудзіць,</p>
<p>Разбойніцкім ладам не высуша грудзі,</p>
<p>Пры Сталіне ў бежанцах гінуць не будзем,</p>
<p>Савецкіх людзей ён выводзіць у людзі.</p>
<p> </p>
<p>Ён піша законы стагоддзям, народам,</p>
<p>Што йдуць і што прыйдуць, навек, назаўсёды,</p>
<p>Каб свет атуляўся, як сонцам, свабодай,</p>
<p>Чырвоныя макі цвілі ў агародах,</p>
<p>Ён піша законы стагоддзям, народам.</p>
<p> </p>
<p>Жыві і красуйся нам вечныя векі,</p>
<p>Як вечна плывуць жыватворныя рэкі!</p>
<p>З табою дабром у нас поўны засекі,</p>
<p>З табою не страшны для нас небяспекі,</p>
<p>Жыві і красуйся нам вечныя векі!</p>
<p> </p>
<p>Я Сталіну мудраму песню спяваю,</p>
<p>А песня ад сэрца, з-пад сэрца, такая,</p>
<p>Крылата лунае над полем, над гаем,</p>
<p>Са светам гамоніць ад краю да краю...</p>
<p>Аб Сталіне мудрым я песню спяваю.</p>
<p> </p>
<p>1939</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>