<div class="container">
<div class="book-utils">
<div id="qrcode"></div>
<a href="/Janka_Kupala/Udarniku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1931 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ударніку -->
<h2><a href="http://knihi.com/Janka_Kupala/">Янка Купала</a></h2>
<h2>Ударніку</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Рабочым і калгасным</p>
<p>Працоўным калектывам</p>
<p>Ад партыі і ўрада</p>
<p>Такая дырэктыва:</p>
<p> </p>
<p>Па цэлым па Саюзе</p>
<p>Бяжыць хай пераклічка:</p>
<p>Ўраўнілаўку руйнуйце,</p>
<p>Касуйце абязлічку!</p>
<p> </p>
<p>Вядзіце працу здзельна</p>
<p>На фабрыцы, на полі,</p>
<p>Лятун каб і прагульнік</p>
<p>Там не гулялі болей.</p>
<p> </p>
<p>Каб нашы прамфінпланы,</p>
<p>Кампаніі, наказы</p>
<p>Спаўняліся дакладна,</p>
<p>Як вока мірг, адразу.</p>
<p> </p>
<p>Каб і апартуністы —</p>
<p>Ці левы ён, ці правы —</p>
<p>Не мог прыносіць шкоды</p>
<p>Для ленінскае справы!..</p>
<p> </p>
<p>Ударнік чуе гэта:</p>
<p>Ён, як на барыкаду,</p>
<p>Вядзе на штурм прарываў</p>
<p>Ударную брыгаду.</p>
<p> </p>
<p>Пайшлі — йдуць брыгадзіры,</p>
<p>Працуюць несупынна;</p>
<p>Іх спатыкае ўдзячна</p>
<p>Савецкая краіна...</p>
<p> </p>
<p>1931</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>