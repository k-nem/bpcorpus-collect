<div class="container">
<div class="book-utils">
<div id="qrcode"></div>
<a href="/Janka_Kupala/Ty_mnie_piesniu_spiej,_dziaucyna.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Ты мне песню спей, дзяўчына... -->
<h2><a href="http://knihi.com/Janka_Kupala/">Янка Купала</a></h2>
<h2>Ты мне песню спей, дзяўчына...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты мне песню спей, дзяўчына,</p>
<p>Як у пана ты служыла,</p>
<p>Чаму смутна, бедачына,</p>
<p>Накрыж ручанькі злажыла?</p>
<p> </p>
<p>Уставала рана,</p>
<p>Лажылася позна</p>
<p>І ў сне чула панаў</p>
<p>Голас хрыплы, грозны.</p>
<p> </p>
<p>З горкай, цяжкай долі,</p>
<p>У пякельнай нетры,</p>
<p>Як былінка ў полі,</p>
<p>Гнулася ад ветру.</p>
<p> </p>
<p>Ты мне песню спей, дзяўчына,</p>
<p>Як ты пану жыта жала,</p>
<p>Як згібала крукам спіну</p>
<p>І аб чым тады спявала.</p>
<p> </p>
<p>Ой, цяжка дзяўчыне</p>
<p>Жаць поле чужое,</p>
<p>На марнае гіне</p>
<p>Жыццё маладое.</p>
<p> </p>
<p>Ой, цяжка днём, ночай</p>
<p>Рабіці на пана,</p>
<p>Ліць слёзы дзявочы</p>
<p>Ад рана да рана.</p>
<p> </p>
<p>Ты мне песню спей, дзяўчына,</p>
<p>Як цябе за тваю працу</p>
<p>На бадзянне сірацінай</p>
<p>Выгнаў пан зімой з палаца.</p>
<p>Ты мне спей!..</p>
<p> </p>
<p>1939</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>