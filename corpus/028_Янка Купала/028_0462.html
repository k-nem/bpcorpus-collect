<div class="container">
<div class="book-utils">
<div id="qrcode"></div>
<a href="/Janka_Kupala/Na_Biblejnyja_matyvy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1920 -->
<!-- HEADER_FIELD FirstPublicationYear: 1915; 1918-1926; 1928-1930; 1932-1933; 1935; 1963 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На Біблейныя матывы -->
<!-- HEADER_FIELD Title2: (З псалму 78) -->
<h2><a href="http://knihi.com/Janka_Kupala/">Янка Купала</a></h2>
<h2>На Біблейныя матывы</h2>
<h2 class="title2">(З псалму 78)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Божа! Паганцы прыйшлі на айчыну тваю,</p>
<p>Дом апаганілі, дом твой святы;</p>
<p>Кінулі целы тваіх слуг зямному звяр’ю,</p>
<p>Птахам паднебным на страву — трупы.</p>
<p>Рэкамі скрозь палілася чырвоная кроў.</p>
<p>Некаму справіць набожных спамін-хаўтуроў.</p>
<p> </p>
<p>Нашы суседзі нябожна паганьбілі нас;</p>
<p>Здзекам, пасмешышчам нас адалеў</p>
<p>Той, што у нашы сялібы прыйшоў на папас,</p>
<p>Нашыя хаты змяніўшы у хлеў.</p>
<p>Докуль, о Божа, ты гневацца будзеш маўчком?</p>
<p>Хутка ж твая ўспаланее заўзятасць агнём?!</p>
<p> </p>
<p>Вылі гнеў твой на паганцаў, што вечна цябе</p>
<p>Знаці не знаюць — яны, іх сям’я;</p>
<p>Вылі гнеў твой і на царствы, ў сваёй што мальбе</p>
<p>Вечна твайго не ўзывалі імя.</p>
<p>Бо усмярцілі яны твой слухмяны народ,</p>
<p>Месца яго спусташылі на захад і ўсход.</p>
<p> </p>
<p>Каб не казалі пагане паміжы сабой:</p>
<p>Дзе ж гэта іхні той Бог ці ён глух?</p>
<p>Помста твая хай раздасца над хэўрай сляпой,</p>
<p>Помста пралітай крыві тваіх слуг.</p>
<p>Стогны скаваных твой воблік адчуюць няхай,</p>
<p>Дзетак забітых бацькоў ад загубы ўхавай!</p>
<p>1920</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>