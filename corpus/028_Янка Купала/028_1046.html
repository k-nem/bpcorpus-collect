<div class="container">
<div class="book-utils">
<div id="qrcode"></div>
<a href="/Taras_Saucenka/Dumka_Viecier_bujny,_viecier_bujny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Тарас Шаўчэнка -->
<!-- HEADER_FIELD CreationYear: [1934] -->
<!-- HEADER_FIELD FirstPublicationYear: 1934-1935; 1938-1939 -->
<!-- HEADER_FIELD LangOrig: ukr -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Думка ("Вецер буйны, вецер буйны!") -->
<!-- HEADER_FIELD Translation: Янка Купала -->
<h2><a href="http://knihi.com/Taras_Saucenka/">Тарас Шаўчэнка</a></h2>
<h2>Думка ("Вецер буйны, вецер буйны!")</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p> </p>
<p><i>З украінскай — Т. Шаўчэнкі</i></p>
<p> </p>
<p>Вецер буйны, вецер буйны!</p>
<p>Ты з морам гаворыш.</p>
<p>Збудзі яго, зайграй ты з ім,</p>
<p>Спытай сіне мора.</p>
<p>Яно знае, дзе мой мілы,</p>
<p>Бо яго насіла;</p>
<p>Яно скажа, сіне мора,</p>
<p>Дзе яго згубіла.</p>
<p>Калі мілага ўтапіла —</p>
<p>Разбі сіне мора!</p>
<p>Пайду мілага шукаці,</p>
<p>Ўтаплю сваё гора,</p>
<p>Ўтаплю сваю нядоленьку,</p>
<p>Русалкаю стану,</p>
<p>Пашукаю ў чорных &lt;хвалях&gt;,</p>
<p>На дно мора кану.</p>
<p>Знайду яго — прытулюся,</p>
<p>На сэрцы замлею,</p>
<p>Тады, хваля, нясі з мілым,</p>
<p>Куды вецер вее!</p>
<p>Калі ж мілы на тым боку —</p>
<p>Вецер буйны, знаеш,</p>
<p>Дзе ён ходзіць, што ён робіць,</p>
<p>Ты з ім размаўляеш.</p>
<p>Калі плача, то й я плачу;</p>
<p>Калі не — спяваю;</p>
<p>Калі згінуў чарнабрывы,</p>
<p>То й я прападаю.</p>
<p>Тады нясі маю душу</p>
<p>Туды, дзе мой мілы,</p>
<p>Чырвонаю калінаю</p>
<p>Пастаў на магіле.</p>
<p>Лягчэй будзе ў чужым полі</p>
<p>Сіраце ляжаці:</p>
<p>Будзе над ім яго міла</p>
<p>Кветкаю стаяці.</p>
<p>Зацвіту калінай-кветкай,</p>
<p>Каб мілага грудзі</p>
<p>Не пякло чужое сонца,</p>
<p>Не тапталі людзі.</p>
<p>Вечарам я пасумую,</p>
<p>Раніцай паплачу;</p>
<p>Сонца ўзыйдзе — утру слёзы,</p>
<p>Ніхто й не пабача.</p>
<p> </p>
<p>Вецер буйны, вецер буйны!</p>
<p>Ты з морам гаворыш.</p>
<p>Збудзі яго, зайграй ты з ім,</p>
<p>Спытай сіне мора!..</p>
<p> </p>
<p>[1934]</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Janka_Kupala/">Янка Купала</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>