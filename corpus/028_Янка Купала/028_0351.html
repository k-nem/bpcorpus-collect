<div class="container">
<div class="book-utils">
<div id="qrcode"></div>
<a href="/Janka_Kupala/Zvajavanym.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1909 -->
<!-- HEADER_FIELD FirstPublicationYear: 1908-1913; 1920-1922; 1929-1930; 1932; 1947; 1966 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1996 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Зваяваным -->
<h2><a href="http://knihi.com/Janka_Kupala/">Янка Купала</a></h2>
<h2>Зваяваным</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Спіце ўсе тыя, што праўды па свеце шукалі,</p>
<p>І, не здабыўшы, ў дамоўкі без часу сышлі...</p>
<p>Граззю ў вас кідалі, вольна дыхнуць не давалі...</p>
<p>Хай жа пацешацца: ўжо вы спачылі ў зямлі...</p>
<p> </p>
<p>Гулка нясецца стогн лесу ў начныя пацёмкі,</p>
<p>Плача-галосіць у коміне вецер глухі...</p>
<p>Спіце вы, слаўныя гора і працы патомкі,</p>
<p>Хутка над вамі распалім памінкаў агні!</p>
<p> </p>
<p>Мала вас, мала было паміж цёмнымі намі;</p>
<p>Сільны яшчэ быў наш блуд і туман кругом нас!</p>
<p>Вы, перамогшы усё, узняліся арламі,</p>
<p>Бліскам былі нам, тым бліскам, што гас і не згас!</p>
<p> </p>
<p>Грозна нясліся магутныя вашыя клікі;</p>
<p>Нават каменныя душы скідалі свой сон;</p>
<p>Радасцю дзіўнай звінеў ваш край бедны, вялікі...</p>
<p>Сіл не хапіла... запеў пахаронны вам звон.</p>
<p> </p>
<p>Свежыя наспы мураўка яшчэ не пакрыла,</p>
<p>Жвір толькі свеціцца, змыты сцюдзёным дажджом...</p>
<p>Спіце! Мы вашых навек не забудзем магілаў;</p>
<p>Збуджаны вамі, мы ўскрэслі, мы больш не заснём!</p>
<p> </p>
<p>1909</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>