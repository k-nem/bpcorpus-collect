<div class="container">
<div class="book-utils">
<div id="qrcode"></div>
<a href="/Janka_Kupala/Pijanierskaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1926 -->
<!-- HEADER_FIELD FirstPublicationYear: 1915; 1918-1926; 1928-1930; 1932-1933; 1935; 1963 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1997 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Піянерскае -->
<h2><a href="http://knihi.com/Janka_Kupala/">Янка Купала</a></h2>
<h2>Піянерскае</h2>
<div style="height: 3rem"></div>
<!-- TOC_BEGIN -->
<a href="#chapter1">1 - Будзь гатоў!</a><br/>
<a href="#chapter2">2 - Заўсёды гатоў!..</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1 - Будзь гатоў!</h3>
<p>Будзь гатоў ты, ваяка малы,</p>
<p>Ці то рана, ці позна!</p>
<p>Лётна так, як арлы-сакалы,</p>
<p>Не чакаючы слоў</p>
<p>Ад прынукі пагрознай,</p>
<p>Будзь гатоў!</p>
<p> </p>
<p>Колькі сіл — сцяг дзяржы ў кулачку!</p>
<p>Бо як здарыцца справа,—</p>
<p>Не драмаць, верна быць начаку!</p>
<p>На ўбарону бацькоў</p>
<p>Піянерскаю славай</p>
<p>Будзь гатоў!</p>
<p> </p>
<p>Не драмі, рэвалюцыі сын,</p>
<p>У звяне, у атрадзе!</p>
<p>Ў бубен бі, песні пей, кліч на чын!</p>
<p>А сястрыц і браткоў</p>
<p>Не даць крыўдзе і здрадзе</p>
<p>Будзь гатоў!</p>
<p> </p>
<p>Нездарма, мой малы піянер,</p>
<p>Ты — чырвоная змена;</p>
<p>Думкі, сілу гартуй на манер</p>
<p>Сваіх старшых — бацькоў;</p>
<p>Стаць за волю нязменна</p>
<p>Будзь гатоў!</p>
<p> </p>
<p>Беларусь спадзяецца з цябе</p>
<p>Мець свайго абаронцу,</p>
<p>Будзь жа ім, і ў жыцця барацьбе,</p>
<p>Ўжо даросшы гадкоў,</p>
<p>Яе весці да сонца —</p>
<p>Будзь гатоў!</p>
<p> </p>
<h3><a id="chapter2"></a>2 - Заўсёды гатоў!..</h3>
<p>Піянер я малады, хоць куды!</p>
<p>Не смучуся, смяюся, вясёлы;</p>
<p>Я не знаю ні бяды, ні нуды,</p>
<p>Бухну ў бубен — і пайшоў, і пайшоў...</p>
<p>Пераскочыць і горы, і долы</p>
<p>Заўсёды гатоў!</p>
<p> </p>
<p>За свабоду я пайду хоць у вір,</p>
<p>Бо я вольны, як вецер, як птушка,—</p>
<p>Дзядзька Ленін мне адно — правадыр.</p>
<p>За працоўны народ проць акоў</p>
<p>Выйсці з песняй сваёй весялушкай</p>
<p>Заўсёды гатоў!</p>
<p> </p>
<p>Не баяліся браць барыкад,</p>
<p>Як няволі ішлі крышыць сцены...</p>
<p>Я таксама разбураць стары лад,</p>
<p>Дзе застаўся ад мінулых вякоў,</p>
<p>Састарэўшым ваякам на змену</p>
<p>Заўсёды гатоў!</p>
<p> </p>
<p>Хоць бабулі мне бурчаць, не маўчаць,</p>
<p>Што з багамі ніяк не міруся...</p>
<p>Чым папала я гаціць буду гаць;</p>
<p>Я не толькі ваяваць проць багоў,—</p>
<p>Нават чорта ганяць з Беларусі</p>
<p>Заўсёды гатоў!</p>
<p> </p>
<p>Падрасці б мне, як мага найбардзей,—</p>
<p>Паказаў бы сваю моц і сілу!</p>
<p>Сцеражыся ўжо тады, ліхадзей!</p>
<p>Бараніць ў кожны час без адмоў,</p>
<p>Як быў, буду красу волі мілай</p>
<p>Заўсёды гатоў!</p>
<p> </p>
<p>Вось які я піянер, хоць куды!</p>
<p>Не смучуся, смяюся, вясёлы;</p>
<p>Я не знаю ні бяды, ні нуды,</p>
<p>Бухну ў бубен — і пайшоў, і пайшоў...</p>
<p>Пераскочыць і горы, і долы</p>
<p>Заўсёды гатоў!</p>
<p>1926</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>