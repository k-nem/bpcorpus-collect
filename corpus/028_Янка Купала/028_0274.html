<div class="container">
<div class="book-utils">
<div id="qrcode"></div>
<a href="/Janka_Kupala/Jedu_siahonnia_ja_u_Vilniu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Купала -->
<!-- HEADER_FIELD CreationYear: 1939 -->
<!-- HEADER_FIELD FirstPublicationYear: 1930-1944 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1998 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Еду сягоння я ў Вільню... -->
<h2><a href="http://knihi.com/Janka_Kupala/">Янка Купала</a></h2>
<h2>Еду сягоння я ў Вільню...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мінск, Маладзечна, Вільня...</p>
<p>Як жа знаёмы шлях гэты!</p>
<p>Змерыў яго я калісьці,</p>
<p>Як шукаў шчасця па светах.</p>
<p> </p>
<p>Колькі ж ні ехаў тады я,</p>
<p>Ці то ў мароз, ці ў разводдзе,</p>
<p>Царскі жандар мяне тупа</p>
<p>І спатыкаў, і праводзіў.</p>
<p> </p>
<p>Ехаць прыйшлося нядаўна,</p>
<p>Год таму тры ці чатыры,—</p>
<p>Тыя ж убогія хаты,</p>
<p>Тыя ж ля хат камандзіры.</p>
<p> </p>
<p>Бачыў, як тамка пасліся</p>
<p>Свінні ў чужым агародзе.</p>
<p>Польскі жандар мяне тупа</p>
<p>І спатыкаў, і праводзіў.</p>
<p> </p>
<p>*</p>
<p>Еду сягоння я ў Вільню</p>
<p>Следам за арміяй нашай,—</p>
<p>Царскім і польскім жандарам</p>
<p>Думак дарога не страша.</p>
<p> </p>
<p>Сум недзе згінуў кашмарны,</p>
<p>Жудасць па хатах не бродзіць,</p>
<p>Кветкамі дзеці й дзяўчаты</p>
<p>Нас спатыкаюць, праводзяць.</p>
<p> </p>
<p>1939</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>