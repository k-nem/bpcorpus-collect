<div class="container">
<div class="book-utils">
<div id="qrcode"></div>
<a href="/Piatrus_Makal/Ni_podychu_palou.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ні подыху палёў..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Ні подыху палёў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ні подыху палёў,</p>
<p>Ні дроў, ні вугалёў,</p>
<p>І жар даўно ачах.</p>
<p>. . . . . . . . . . . . . . . . . . .</p>
<p>Але гарыць ачаг!</p>
<p>Цяжкой пліты далонь.</p>
<p>І столь над галавой.</p>
<p>Выконвае агонь</p>
<p>Адвечны танец свой.</p>
<p>Ні вугалёў, ні дроў.</p>
<p>А ўсё-ткі не пагас!</p>
<p>Нібы да сэрца кроў,</p>
<p>Бяжыць блакітны газ.</p>
<p>Ачаг і чалавек</p>
<p>Паўсвету абжылі.</p>
<p>Ад рук тваіх спрадвек</p>
<p>Цяплее на зямлі.</p>
<p>Рыўкамі ўвышыню</p>
<p>Шугаюць астраўкі</p>
<p>Рахманага агню...</p>
<p>Рука, шукай рукі!</p>
<p>Над чыгунком — кругі:</p>
<p>О водар бульбяны!</p>
<p>З нябёс глядзяць багі —</p>
<p>Іх дражніць дух зямны...</p>
<p>Пільнуй каля пліты</p>
<p>Ачаг. А то ўцячэ.</p>
<p>Вада, агонь і ты.</p>
<p>Чаго яшчэ?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>