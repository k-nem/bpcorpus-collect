<div class="container">
<div class="book-utils">
<div id="qrcode"></div>
<a href="/Piatrus_Makal/Camu_ty_plojmie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Чаму ты плойме..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Чаму ты плойме..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Чаму ты плойме выдуманых бед</p>
<p>Разнасцежыла сэрца так старанна?</p>
<p>Бяда, калі пазнюся на абед,</p>
<p>Бяда, калі прыходжу надта рана.</p>
<p> </p>
<p>Не там сяджу, і не туды гляджу,</p>
<p>І не магу я ўцяміць — нехарошы! —</p>
<p>Што парасон ратуе ад дажджу</p>
<p>І ад слаты —</p>
<p>гумовыя галёшы...</p>
<p> </p>
<p>Навошта акіяны караблю,</p>
<p>Калі вады і ў завадзі па горла?</p>
<p>За ўсім, што я раблю і не раблю,</p>
<p>Ты бачыш нешта цёмнае, як гора.</p>
<p> </p>
<p>Пакіньце ж, здані,</p>
<p>наш цвярозы свет,</p>
<p>І толькі дождж слязамі дол акропіць</p>
<p>Па пахаванні выдуманых бед,</p>
<p>А нам з табою і сапраўдных хопіць!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>