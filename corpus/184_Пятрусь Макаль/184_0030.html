<div class="container">
<div class="book-utils">
<div id="qrcode"></div>
<a href="/Piatrus_Makal/Vier_ty_mnie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Вер ты мне..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Вер ты мне..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вер ты мне аднаму —</p>
<p>Я цябе люблю!</p>
<p>Я цябе абдыму,</p>
<p>Цеплынёй атулю...</p>
<p>Што маўчыш у чаканні ты?</p>
<p>Як у боскім эдэме жыві</p>
<p>У далонях маёй дабраты,</p>
<p>У далонях маёй любві.</p>
<p>Хіба знойдзеш утульней кут,</p>
<p>Дзе так хораша быць удваіх?</p>
<p>Я пазбаўлю цябе ад пакут,</p>
<p>Ад турбот —</p>
<p>ад тваіх і маіх.</p>
<p>Занясу апаўночы ў сон,</p>
<p>Пацалункам на золку збуджу.</p>
<p>Я на вуліцы,</p>
<p>як парасон,</p>
<p>Уратую цябе ад дажджу.</p>
<p>Захіну ад залётных вятроў,</p>
<p>Засланю ад чужых вачэй,</p>
<p>І ад ворагаў, і ад сяброў...</p>
<p>Хіба мала? Заходзь хутчэй!</p>
<p>Ах, упартая пташка мая,</p>
<p>І куды толькі пырхнула ты?</p>
<p>Трапяткімі рукамі я</p>
<p>Абдымаю прастор пусты.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>