<div class="container">
<div class="book-utils">
<div id="qrcode"></div>
<a href="/Piatrus_Makal/Davaj_nie_budziem.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Давай не будзем..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Давай не будзем..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Рыгору Барадуліну</p>
<p>Давай не будзем ростам мерацца,</p>
<p>Як у дзіцячую пару.</p>
<p>Нам самы раз цяпер даверыцца</p>
<p>Свайму сумленнаму пяру.</p>
<p>Паблякне, што наспех расквечана.</p>
<p>Узважыць час крылом крутым,</p>
<p>Якое слова забяспечана</p>
<p>Запасам праўды залатым.</p>
<p>Няхай штукар з нутром уласніка</p>
<p>Крадзе жылплошчу ў вышыні.</p>
<p>А нам любоў і боль сучасніка —</p>
<p>Пароль у будучыя дні.</p>
<p>Ідзём, мінаючы выбоіны,</p>
<p>Туды, дзе песня і жыццё,</p>
<p>І ўладна вабіць адкрыццё</p>
<p>Вяршынь, якія не засвоены.</p>
<p>Калі ж галінка чалавечнасці,</p>
<p>Дзе ток цяпла твайго цячэ,</p>
<p>Зашапаціць на дрэве вечнасці,</p>
<p>Чаго яшчэ?</p>
<p>Чаго яшчэ? .</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>