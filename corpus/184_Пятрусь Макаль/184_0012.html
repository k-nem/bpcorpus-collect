<div class="container">
<div class="book-utils">
<div id="qrcode"></div>
<a href="/Piatrus_Makal/Addajcie_-_nie_u_kryudu_zoncy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Аддайце — не ў крыўду жонцы..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Аддайце — не ў крыўду жонцы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Аддайце — не ў крыўду жонцы —</p>
<p>Належнае ветру і снегу.</p>
<p>Давайце даверымся сонцу.</p>
<p>Давайце даверымся бегу.</p>
<p> </p>
<p>Мы грэем сябе ў паядынках</p>
<p>З зямлёю і небам айчыны</p>
<p>І ў беласнежных абдымках</p>
<p>Мяцеліцы — лютай жанчыны...</p>
<p> </p>
<p>Як хораша ў неруш прабіцца</p>
<p>У ззянні прыручаных зорак</p>
<p>І хоць на імгненне згубіцца</p>
<p>У царстве ваўкоў і вавёрак...</p>
<p> </p>
<p>Прымаю з гарэзнасцю смелай</p>
<p>Калючых віхур небяспечнасць —</p>
<p>Вядзе мяне ў далечы белай</p>
<p>Лыжня, што пракладзена ў вечнасць.</p>
<p> </p>
<p>Пад сонцам лячу, як пад сцягам,</p>
<p>У белым заснежаным полі</p>
<p>Прасцягам — бліскучым працягам</p>
<p>Маёй чалавечае долі.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>