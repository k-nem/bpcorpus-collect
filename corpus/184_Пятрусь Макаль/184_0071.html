<div class="container">
<div class="book-utils">
<div id="qrcode"></div>
<a href="/Piatrus_Makal/I_ja_kalis_laviu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "І я калісь лавіў..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"І я калісь лавіў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І я калісь лавіў за грыву хвалі,</p>
<p>Што вокамгненна кланяліся дну.</p>
<p>Мне мора па пуцёўцы выдавалі,</p>
<p>Нібыта хлеб па картачцы ў вайну.</p>
<p> </p>
<p>Да пены белагрудага прыбою</p>
<p>Прытулішся, а тут яна — бабах...</p>
<p>І выкіне на бераг. І з сабою</p>
<p>Насі палынны прысмак на губах.</p>
<p> </p>
<p>Не запакуеш акіян у скрынку,</p>
<p>Нібы багаж, каб звезці ў іншы край,</p>
<p>Дзе суша, быццам чэрствая скарынка,</p>
<p>Дзе ад няўтольнай смагі памірай.</p>
<p> </p>
<p>Ды я з табой спаткаўся, як з вадой,</p>
<p>І вецер хвалі пругкія лістае.</p>
<p>Я — кантынент,</p>
<p>я морам абрастаю,</p>
<p>Нібы тысячавёрстай барадой!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>