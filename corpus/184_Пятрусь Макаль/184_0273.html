<div class="container">
<div class="book-utils">
<div id="qrcode"></div>
<a href="/Piatrus_Makal/Dunajskija_rusalki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Дунайскія русалкі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Дунайскія русалкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Рака, якая яднае,</p>
<p>Грызе граніту цвярдыні.</p>
<p>Выходзяць на бераг Дуная</p>
<p>Русалкі ў спаднічках міні.</p>
<p>Бяруць у палон жаночы.</p>
<p>Укралі іх круглыя плечы</p>
<p>Пукатасць зямлі, а вочы</p>
<p>У неба — бяздонне сінечы.</p>
<p>Паглядам кране такая —</p>
<p>Чарамі тайны акропіць,</p>
<p>І прорва вады трапяткая</p>
<p>Няўмольна цябе падхопіць.</p>
<p>Самага дужага, мабыць,</p>
<p>Не абміне небяспечнасць,</p>
<p>Русалка ў раку завабіць</p>
<p>І панясе ў вечнасць.</p>
<p>Гэта рака гайдае,</p>
<p>Гэта рака забірае,—</p>
<p>Такая маладая,</p>
<p>Такая, як свет, старая.</p>
<p>Д’ябал і бог у хаўрусе —</p>
<p>У вуснах мядовых — чарэшнях.</p>
<p>І я, бязбожнік, малюся</p>
<p>На гэтых красунь грэшных.</p>
<p>І нават святы апостал,</p>
<p>Што з фрэскі глядзеў посна,</p>
<p>З каменя раптам саскочыў,</p>
<p>Адчуўшы пагляд дзявочы...</p>
<p>І кідаюцца безвач,</p>
<p>Быццам у рай немагчымы,</p>
<p>Услед за русалкамі ў бездань</p>
<p>Апосталы і мужчыны.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>