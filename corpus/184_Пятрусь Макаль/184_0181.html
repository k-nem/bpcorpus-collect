<div class="container">
<div class="book-utils">
<div id="qrcode"></div>
<a href="/Piatrus_Makal/Chvalu_ja_podzvihi_tvaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Хвалю я подзвігі твае..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Хвалю я подзвігі твае..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хвалю я подзвігі твае —</p>
<p>Адбіўшыся ў памытым люстры,</p>
<p>Якія скокі выдае</p>
<p>З табой на пару венік шустры.</p>
<p>Такі балет, што ахне свет.</p>
<p>І грацыёзна, і пявуча</p>
<p>Выконвае свой піруэт,</p>
<p>Па шыбе ходзячы, ануча.</p>
<p>Каго, скажыце, не кране</p>
<p>Вясёлае свавольства кія,</p>
<p>Што робіць рухі трапяткія,</p>
<p>Танцуючы па дыване...</p>
<p>З дзвярэй, і вокан, і паліц,</p>
<p>Што ўраз засвецяцца люстрана,</p>
<p>Зірне твой позірк, як з экрана,</p>
<p>Агнём гарэзных бліскавіц.</p>
<p>Усюды звонка паўстае</p>
<p>Стыхіі ачышчальнай хваля,—</p>
<p>Дзе пальцы бегаюць твае,</p>
<p>Нібы па клавішах раяля.</p>
<p>Хіба рука твая не ў тым</p>
<p>Свой сэнс адкрые таямнічы,</p>
<p>Што верне рэчам зноў абліччы,</p>
<p>Каб ззялі бляскам залатым?</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>