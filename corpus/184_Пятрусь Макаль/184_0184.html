<div class="container">
<div class="book-utils">
<div id="qrcode"></div>
<a href="/Piatrus_Makal/Choc_u_moj_zrok.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Хоць у мой зрок..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Хоць у мой зрок..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хоць у мой зрок</p>
<p>Уваходзілі,</p>
<p>Як параходы ў шлюз,</p>
<p>Поўнае сонца,</p>
<p>Жанчыны самотныя</p>
<p>І адзінокія зоркі,—</p>
<p>Я не ведаў, нашто мне вочы,</p>
<p>Пакуль не ўбачыў цябе.</p>
<p>Хоць прыпадаў не раз</p>
<p>Да кварты сталовай</p>
<p>І да паходнай біклагі,</p>
<p>Да рэчкі вандроўнай</p>
<p>І да пастаяннага мора,—</p>
<p>Я не ведаў, нашто мне губы,</p>
<p>Пакуль не спаткаў цябе.</p>
<p>Ты засвяціла,</p>
<p>Як выйсце</p>
<p>З катакомбаў халодных блукання</p>
<p>У муках,</p>
<p>Як камень, марудных</p>
<p>Цябе адшукаўшы,</p>
<p>Знайшоў я самога сябе!</p>
<p>Таму, як малітву штодзённую,</p>
<p>Я чытаю цябе запоем,</p>
<p>Усю —</p>
<p>Ад загалоўка валасоў</p>
<p>І да шматкроп’я пацалункаў —</p>
<p>Перад тым,</p>
<p>Як забыцца сном.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>