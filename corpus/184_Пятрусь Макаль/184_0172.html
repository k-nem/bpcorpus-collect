<div class="container">
<div class="book-utils">
<div id="qrcode"></div>
<a href="/Piatrus_Makal/Uvachodziac,_jak_zakonnyja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Уваходзяць, як законныя..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Уваходзяць, як законныя..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Уваходзяць, як законныя,</p>
<p>У кватэру жыхары.</p>
<p>Хто вы, хлопцы электронныя?</p>
<p>Вы рабы ці ўладары?</p>
<p> </p>
<p>Горла — медная пасудзіна:</p>
<p>Заціхай у зале, шум!</p>
<p>Робат-лектар распаўсюджвае</p>
<p>Праграміраваны сум...</p>
<p> </p>
<p>І з паставай незалежнаю</p>
<p>На нарадах — дай загад —</p>
<p>Рад узняць руку жалезную</p>
<p>Кожны робат-дэлегат.</p>
<p> </p>
<p>У цікаўных шыі-хобаты,</p>
<p>Дзе ж такое ўбачыш ты:</p>
<p>Чалавека судзяць робаты</p>
<p>За злачынства дабраты...</p>
<p> </p>
<p>Б’ём у ладкі мы з пашанаю:</p>
<p>Робат — гулкі вакаліст</p>
<p>Песеньку хрыпіць бляшаную,</p>
<p>Як заслужаны артыст...</p>
<p> </p>
<p>Можа, я аб гэтым робаце</p>
<p>І апошні верш пішу?</p>
<p>Робаты, няўжо вы ўгробіце</p>
<p>Чалавечую душу?</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>