<div class="container">
<div class="book-utils">
<div id="qrcode"></div>
<a href="/Piatrus_Makal/Kali_mudryja_ruki_u_ciabie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Калі мудрыя рукі ў цябе -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Калі мудрыя рукі ў цябе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не ўзыходзіць,</p>
<p>А чэзне і гіне насенне,</p>
<p>Калі кідае сейбіт яго</p>
<p>На каменне.</p>
<p>Гэта зналі стагоддзямі голыя скалы,</p>
<p>І прырода нічога ад іх не чакала.</p>
<p>І фарсілі каменні</p>
<p>Зімой і вясною</p>
<p>Бассаромнай жабрацкай сваёй галізною.</p>
<p>Але толькі мы самі</p>
<p>Не гэткай пароды,</p>
<p>Каб маўкліва глядзець на галечу прыроды.</p>
<p>Калі мудрыя рукі ў цябе —</p>
<p>Пад рукамі</p>
<p>Згубіць цвёрдасць сваю,</p>
<p>Памякчэе і камень.</p>
<p>І на дзіва парода бясплодная ўродзіць.</p>
<p>Цеплыня твая хмелем у гронках забродзіць,</p>
<p>Стане подых твой ветрам,</p>
<p>Які закалыша</p>
<p>У садах вінаградных</p>
<p>Зялёную цішу...</p>
<p>Мы сагрэем планету</p>
<p>Сваімі рукамі,</p>
<p>Каб наступнікам нашым</p>
<p>Паднесці, як дар,</p>
<p>Не зямлю, што хавае за пазухай камень,—</p>
<p>У неўвядальную зелень апрануты шар!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>