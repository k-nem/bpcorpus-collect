<div class="container">
<div class="book-utils">
<div id="qrcode"></div>
<a href="/Piatrus_Makal/Partyzanski_les.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Партызанскі лес -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Партызанскі лес</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прыпыніся, шалёны экспрэс:</p>
<p>Мы саскочым з цябе і пойдзем</p>
<p>У партызанскі лес,</p>
<p>У бяссонную памяць, у подзвіг.</p>
<p>...Перад карканнем крумкача</p>
<p>Абаронны накат зямлянкі</p>
<p>Падпіраюць плячо да пляча</p>
<p>Сосны дужыя — партызанкі.</p>
<p>Лес, вячыстасцю нас ахіні,</p>
<p>Далучы да святынь непадробных,</p>
<p>Дай ратунак ад мітусні,</p>
<p>Ад спакус і ад думак дробных.</p>
<p>Зноў за намі імкне наўздагон</p>
<p>Быту ўладнага шок машыны,</p>
<p>Калі душы бяруць у палон</p>
<p>Халадзільнікі і машыны.</p>
<p>Як нам цяжка прарваць з табой</p>
<p>Кола хатняга гарызонту.</p>
<p>Гэты ціхі бяскроўны бой —</p>
<p>Прадаўжэнне грымотнага фронту.</p>
<p>Перад націскам хітрай бяды,</p>
<p>Перад гвалтам яе наступлення</p>
<p>Непакорнаю будзь заўжды,</p>
<p>Партызанская зона сумлення.</p>
<p>Тут, на гэтым святым рубяжы,</p>
<p>Я баюся цябе запляміць</p>
<p>Хоць маленечкай кропляй ілжы,</p>
<p>Славы вечнае сховішча — памяць.</p>
<p>Вочы жмурачы ад святла,</p>
<p>Узыходжу з зямлі да сонца.</p>
<p>Небаскробы з бетону і шкла —</p>
<p>Жменя сонца ў маёй скарбонцы.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>