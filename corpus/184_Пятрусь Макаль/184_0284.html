<div class="container">
<div class="book-utils">
<div id="qrcode"></div>
<a href="/Piatrus_Makal/Zahalovak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Загаловак -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Загаловак</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ламае ўпарта галаву аловак,</p>
<p>Які абраць для кнігі загаловак.</p>
<p>На вуліцы зашоргаў рупны ранак —</p>
<p>Чырвоны самаўпэўнены жаніх,</p>
<p>Як быццам толькі ён адзін абраннік</p>
<p>І самых сціслых, і надзьмутых кніг!</p>
<p>Схаваўшыся за частакол гарода,</p>
<p>На вокладку зірнула даль крадком —</p>
<p>Яна табе і хлеб, і ўзнагарода,</p>
<p>Будзь толькі сам цвіком і малатком!</p>
<p>Ды вось яшчэ дарога,</p>
<p>Што з-за рога,</p>
<p>Зрабіўшы раптам выгіб свой круты,</p>
<p>Пусцілася пад тропік Казерога,</p>
<p>Ды стомлена дала нырца ў кусты...</p>
<p>Мільгаюць загалоўкі, загалоўкі —</p>
<p>Нібыта косці, храбусцяць алоўкі.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>