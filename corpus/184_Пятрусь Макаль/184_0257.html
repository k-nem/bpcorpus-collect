<div class="container">
<div class="book-utils">
<div id="qrcode"></div>
<a href="/Piatrus_Makal/Hulnia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Гульня -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Гульня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Адгрымеў даўно сорак пяты.</p>
<p>Ды штовечар з майго двара</p>
<p>Чужакам наступае на пяты</p>
<p>Выбуховым абвалам «ура».</p>
<p>Нехта бухае ў бляху таропка —</p>
<p>Пошчак, нібы ад залпу гармат.</p>
<p>Гулка ставячы кропку за кропкай,</p>
<p>Строчыць цацачны аўтамат.</p>
<p>Затрашчалі парканаў клеткі,</p>
<p>Пашчапаныя, як ад куль...</p>
<p>Ах, равеснікі міру, падлеткі,</p>
<p>Ваяўнічасць у вас адкуль?</p>
<p>Дзецям ставяць у школе двойкі</p>
<p>Па гісторыі продкаў, дзе</p>
<p>Ад малой да вялікай бойкі</p>
<p>Кожны ліст, як набат, гудзе.</p>
<p>Ім не ўцяміць, як цяжка маткам.</p>
<p>Брацкіх могілак цішыня</p>
<p>Аўдавелым крычыць салдаткам,</p>
<p>Што вайна — благая гульня.</p>
<p>Раны — памяці нашай зарубкі.</p>
<p>Пакалечаны шар зямны</p>
<p>Абеліскі ўздымае, як рукі,</p>
<p>Галасуючы супраць вайны...</p>
<p>Але дзе яно, войска грознае?</p>
<p>Раптам бой у двары заціх.</p>
<p>Гоняць маці дадому розгамі</p>
<p>Дарагіх гвардзейцаў сваіх.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>