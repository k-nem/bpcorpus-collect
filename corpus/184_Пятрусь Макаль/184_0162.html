<div class="container">
<div class="book-utils">
<div id="qrcode"></div>
<a href="/Piatrus_Makal/Tupau_dozdz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Тупаў дождж..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Тупаў дождж..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Тупаў дождж па-салдацку чаканна</p>
<p>Чаравікамі звонкіх дажджынак.</p>
<p>Ты прыехала нечакана</p>
<p>З невядомасці на прыпынак.</p>
<p>Скок з тралейбуса — як дэсантніца.</p>
<p>Парашутам спаднічка ў свавольніцы.</p>
<p>Ты адкуль —</p>
<p>з кінастужкі Дэ Сантыса</p>
<p>Ці з нябёс, мая заваёўніца?</p>
<p>На асфальце ставячы кропкі,</p>
<p>Твой абцасік тоненька тукаў,</p>
<p>Быццам ключ тэлеграфны таропкі</p>
<p>Тэлеграму ка мне адстукваў.</p>
<p> </p>
<p>Па пятах за табою грукаць</p>
<p>Мне, нібы за маланкай грому.</p>
<p>Працягні мне насустрач рукі —</p>
<p>Пойдзем з непагадзі дадому!</p>
<p>Насцеж вокны — мой быт праветраны.</p>
<p>Ходзяць ходырам крэслы з радасці.</p>
<p>Мой пакой, мой спакой павернуты</p>
<p>На сто восемдзесят градусаў!</p>
<p>Прасціна на шнуры адубелым</p>
<p>Калыхаецца — мае рацыю,</p>
<p>Абвяшчаючы сцягам белым</p>
<p>Халасцяцкую капітуляцыю.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>