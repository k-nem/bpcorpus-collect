<div class="container">
<div class="book-utils">
<div id="qrcode"></div>
<a href="/Piatrus_Makal/Ja_vas_lublu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Я вас люблю..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Я вас люблю..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я вас люблю,</p>
<p>Начныя ліхтары —</p>
<p>Зямныя намеснікі сонца.</p>
<p>Як бы позна я ні вяртаўся</p>
<p>Са спаткання з каханай</p>
<p>Ці з новай планетай,</p>
<p>Мяне сустракаеце вы,</p>
<p>Мяне праводзіце вы.</p>
<p> </p>
<p>Тыя, хто вас запаліў,</p>
<p>Даўно адышлі ў сон;</p>
<p>Ды лёгка ступаю я</p>
<p>У акіян ночы —</p>
<p>Па астраўках сонца,</p>
<p>Па астраўках дня.</p>
<p> </p>
<p>Хіба не той,</p>
<p>Хто вас запаліў,</p>
<p>Цяпер ад мяне</p>
<p>Адводзіць цемру,</p>
<p>Адводзіць страх,</p>
<p>Адводзіць самоту</p>
<p>Сяброўскімі далонямі святла?</p>
<p> </p>
<p>Выводзіць з былога,</p>
<p>Нібы з сіла*,</p>
<p>Прасека ў цемры.</p>
<p>Калідор святла.</p>
<p>Дзякуй вам, ліхтары!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>