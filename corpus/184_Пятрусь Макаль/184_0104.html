<div class="container">
<div class="book-utils">
<div id="qrcode"></div>
<a href="/Piatrus_Makal/Nadydzie_chvilina_vaznaja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Надыдзе хвіліна важная..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Надыдзе хвіліна важная..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Надыдзе хвіліна важная —</p>
<p>Паклічуць да справаздачы.</p>
<p>І я з хваляваннем узважваю</p>
<p>Удачы свае і няўдачы.</p>
<p>Узважваю радасць і гора.</p>
<p>У нейкім нервовым шале</p>
<p>Скачуць то ўніз, то ўгору</p>
<p>Напераменку шалі.</p>
<p>Тут поруч і гонар і горыч,</p>
<p>Сябры і ворагі поруч.</p>
<p>Шпурляюць у знак увагі</p>
<p>На трапяткія вагі</p>
<p>Адны —</p>
<p>мой здабытак няважкі,</p>
<p>Другія —</p>
<p>мае прамашкі.</p>
<p>Кладуцца чаргой нястомнаю</p>
<p>За промахам перамога.</p>
<p>І асвятляецца цёмная</p>
<p>Кладоўка майго былога.</p>
<p>Узважваў удачу, няўдачу,</p>
<p>Мераў глыбіні ворыва,</p>
<p>А падлічыў, бачу,</p>
<p>Толькі сяброў і ворагаў.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>