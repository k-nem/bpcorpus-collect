<div class="container">
<div class="book-utils">
<div id="qrcode"></div>
<a href="/Piatrus_Makal/Loviac_vusy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ловяць вушы..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Ловяць вушы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ловяць вушы радыёантэн</p>
<p>Пазыўныя ўсіх шырот дрыготкіх.</p>
<p>Мы жывём у свеце тонкіх сцен —</p>
<p>На зямлі адлегласцей кароткіх.</p>
<p>І калі дае на тым баку</p>
<p>Трэшчыну маленькую планета,</p>
<p>Не хавайся ты ў сваім кутку</p>
<p>І не думай, што далёка гэта.</p>
<p>Перакрэсляць даль любую ўшчэнт</p>
<p>Вочы пранікнёных тэлекамер.</p>
<p>Па*дае заморскі прэзідэнт,</p>
<p>Грудзі засланяючы рукамі...</p>
<p>А забойц не могуць пакараць.</p>
<p>Студзім каву — град стукоча ў шыбы.</p>
<p>Перад нашым позіркам гараць</p>
<p>Ад напалму людзі і сялібы.</p>
<p>І калі сумленне на паверцы,</p>
<p>Сховішча не знойдзеш анідзе:</p>
<p>Агнявы мерыдыян вядзе</p>
<p>Да твайго аголенага сэрца...</p>
<p>Самая страшэнная бяда</p>
<p>З тых плацдармаў, дзе баі грукочуць,</p>
<p>Да твайго зацішнага гнязда</p>
<p>За адно імгненне пераскочыць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>