<div class="container">
<div class="book-utils">
<div id="qrcode"></div>
<a href="/Piatrus_Makal/Novy_zychar.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Новы жыхар -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Новы жыхар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З радзільнага дома</p>
<p>З бацькамі ў «Пабедзе»</p>
<p>Ён з крыкам</p>
<p>Па вуліцы горада</p>
<p>Едзе.</p>
<p>Машына гудзе</p>
<p>Урачыста і строга:</p>
<p>Гэй, новаму грамадзяніну —</p>
<p>Дарогу!</p>
<p>Прахожыя ўбок адступаюць міжвольна —</p>
<p>Рассунуўся крышачку свет навакольны.</p>
<p>Зямля ўся абсыпана</p>
<p>Квеценню мая...</p>
<p>Свае чалавек уладанні</p>
<p>Прымае.</p>
<p>Прымае калоны будынкаў бясконцых</p>
<p>Бясхмарнае неба і яснае сонца,</p>
<p>Ды стромкія сцежкі,</p>
<p>Што ўперадзе недзе...</p>
<p>Ён з крыкам,</p>
<p>Як з дзіўнаю песняю,</p>
<p>Едзе.</p>
<p>Крычыць ён,</p>
<p>Каб мела зямля на прыкмеце,</p>
<p>Што новы жыхар</p>
<p>Пасяляецца ў свеце.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>