<div class="container">
<div class="book-utils">
<div id="qrcode"></div>
<a href="/Piatrus_Makal/Zdajecca,_vycarpau_siabie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Здаецца, вычарпаў сябе..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Здаецца, вычарпаў сябе..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Здаецца, вычарпаў сябе:</p>
<p>Па-вераснёўскаму парожні,</p>
<p>Нясу я ў стоенай журбе</p>
<p>Запыленае поле пожні.</p>
<p>І там, дзе сціх калоссяў шум,</p>
<p>Аголенае наваколле</p>
<p>Натоўпам вызваленых дум</p>
<p>Цяпер тапырыцца і коле.</p>
<p>І холадам спалох кране,</p>
<p>Што восень подыхам адзіным</p>
<p>Наглуха мне душу замкне</p>
<p>Ключом дрыготным жураўліным,</p>
<p>Лістоў паржаўленую медзь</p>
<p>На золкі дол раняюць кроны,</p>
<p>І карканнем сваім адпець</p>
<p>Мяне збіраюцца вароны.</p>
<p>І ім утораць груганы —</p>
<p>Крумкочуць блізка-блізка дзесьці,</p>
<p>Жалобнай рамкаю маны</p>
<p>Мяне спяшаюцца абвесці.</p>
<p>І хай цяжкая галава,</p>
<p>Употай уздыхну з палёгкай,</p>
<p>Як аратай пасля жніва</p>
<p>Перад сяўбою недалёкай.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>