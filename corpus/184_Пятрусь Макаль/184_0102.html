<div class="container">
<div class="book-utils">
<div id="qrcode"></div>
<a href="/Piatrus_Makal/Nabryniausy_zycciom.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Набрыняўшы жыццём..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Набрыняўшы жыццём..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Набрыняўшы жыццём, галлё</p>
<p>Ціха стукае ў сінь акна.</p>
<p>Я здымаю трубку:</p>
<p>— Алё!</p>
<p>— Гаворыць вясна!..</p>
<p> </p>
<p>Я, цярэбячы дрогка рукаў,</p>
<p>Мармычу, увесь веснавы:</p>
<p>— Вельмі рад — я даўно чакаў,</p>
<p>Што пазвоніце вы.</p>
<p> </p>
<p>Вас чакалі палі і сады,</p>
<p>Што прачнуліся ў гамане...</p>
<p>Трапяткіх галін правады</p>
<p>Падключыліся да мяне.</p>
<p> </p>
<p>Я гляджу ў вышыню з-пад рукі,</p>
<p>І чародкай ляцяць прада мной</p>
<p>У святочных фраках гракі.</p>
<p>— Вы куды?</p>
<p>— На спатканне з вясной.</p>
<p> </p>
<p>У вачах у жонкі адчай,</p>
<p>Засланіла мяне сцяной.</p>
<p>— Мая любая, выбачай,</p>
<p>Я бягу на спатканне з вясной!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>