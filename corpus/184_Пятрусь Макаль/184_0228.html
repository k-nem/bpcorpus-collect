<div class="container">
<div class="book-utils">
<div id="qrcode"></div>
<a href="/Piatrus_Makal/Blazien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Блазен -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Блазен</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Чаму святла не тушаць?</p>
<p>Чакання сверб, як ток.</p>
<p>За горла смага душыць:</p>
<p>Хутчэй — маны глыток!..</p>
<p>І —</p>
<p>нецярплівы пошум</p>
<p>Вяслуе па радах.</p>
<p>І барабаніць пошчак</p>
<p>У зіхатлівы дах.</p>
<p>Рыўком, як шок, паспешным</p>
<p>Заслону торг ды торг.</p>
<p>Каму выходзіць першым,</p>
<p>Вядуць апошні торг.</p>
<p>Пакуль вачмі аблазім</p>
<p>Па ўсіх кутках,</p>
<p>У цэнтр арэны блазен</p>
<p>Выходзіць на руках.</p>
<p>Далоў на сметнік драму!</p>
<p>Да д’ябла праўды соль!</p>
<p>Камедыянт праграму</p>
<p>Вядзе, нібы кароль.</p>
<p>Паставы выгінастыя,</p>
<p>Чыгунныя ілбы...</p>
<p>Хвала табе, дынастыя</p>
<p>Хадульнае хады!</p>
<p>І выбухне фугаскай</p>
<p>Грымотнае «ура»,</p>
<p>Свішчы, вішчы і пляскай,</p>
<p>Вітай валадара.</p>
<p>Далоні, быццам рублікі,</p>
<p>Парукай кругавой:</p>
<p>На трон любімец публікі</p>
<p>Сядае галавой.</p>
<p>Кумір — метровы вырадак,</p>
<p>Кладоўкай цудаў — рот...</p>
<p>Ах, тут усё навыварат,</p>
<p>Усё — наадварот.</p>
<p>Замкнёнымі радамі</p>
<p>Кругі, кругі, кругі...</p>
<p>Ад радасці рыдаем,</p>
<p>Рагочам ад тугі.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>