<div class="container">
<div class="book-utils">
<div id="qrcode"></div>
<a href="/Piatrus_Makal/Busiel.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Бусел -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Бусел</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Рэчы, пацясніцеся ў пакоі:</p>
<p>Я гляджу ў шчаслівым неспакоі,</p>
<p>Як калыска —</p>
<p>Лодка без вясла —</p>
<p>Ледзьве-ледзьве ў дзверы праплыла.</p>
<p> </p>
<p>Чым суняць грамадзяніна Слаўку?</p>
<p>Закрычаў уладна на ўвесь свет —</p>
<p>Падае свой голас,</p>
<p>як заяўку</p>
<p>На жылую плошчу ў гарсавет.</p>
<p> </p>
<p>У калысцы хлопчык,</p>
<p>як палоннік,</p>
<p>Цэлы дзень бунтуе неўпапад —</p>
<p>Сіліцца парваць палон пялёнак,</p>
<p>Што скруцілі з галавы да пят.</p>
<p> </p>
<p>Супакойся, мой бунтар нястомны:</p>
<p>Чуеш,</p>
<p>Як клякоча за сцяной</p>
<p>Дзюбаю сталёвай кран пад’ёмны —</p>
<p>Звонкі бусел на назе адной.</p>
<p> </p>
<p>Я акенца адкрываю насцеж:</p>
<p>Змоўк і ўраз заслухаўся малы...</p>
<p>Несучы на дужых крылах шчасце,</p>
<p>Клекачыце, добрыя буслы!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>