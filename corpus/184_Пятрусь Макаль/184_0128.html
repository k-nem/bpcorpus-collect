<div class="container">
<div class="book-utils">
<div id="qrcode"></div>
<a href="/Piatrus_Makal/Pierad_dazdzom.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Перад дажджом..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Перад дажджом..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Перад дажджом</p>
<p>Зноўку і зноўку</p>
<p>Праводзіў пярун</p>
<p>Артпадрыхтоўку —</p>
<p>Ля самых вокнаў,</p>
<p>Ля самых дзвярэй</p>
<p>Бабахаў з усіх сваіх батарэй.</p>
<p>У перапудзе пусцее вуліца,</p>
<p>Прахожыя тлумна ў пад’езды туляцца,</p>
<p>Запоўненыя будзённымі думкамі,—</p>
<p>У абдымку</p>
<p>З партфелямі,</p>
<p>Папкамі,</p>
<p>Сумкамі.</p>
<p>Ад халадку,</p>
<p>Што задыхаў няроўна,</p>
<p>Затрапятала ў прысадах</p>
<p>Ліства,</p>
<p>І ўсё навокал замерла раптоўна</p>
<p>Ў чаканні напятым,</p>
<p>Як цеціва.</p>
<p>— Тук! —</p>
<p>І нясцерпную ціш узрывае</p>
<p>Першая кропелька дажджавая.</p>
<p>Хвіля яшчэ — і ў наступ вялікі</p>
<p>Пайшла пераможна пяхота вады,</p>
<p>Затахкалі срэбныя чаравікі,</p>
<p>Свет затрымцеў ад пругкай хады.</p>
<p>Па бруку,</p>
<p>Па сценах,</p>
<p>Па даху,</p>
<p>Па цокалі</p>
<p>Тупалі,</p>
<p>Стукалі,</p>
<p>Грукалі,</p>
<p>Цокалі.</p>
<p>Пад каўняром натапыраным дзесьці</p>
<p>Горад стуліўся —</p>
<p>І толькі дзеці</p>
<p>Скакалі адны на зялёным улонні,</p>
<p>Працягвалі цёплым дажджынкам далоні,</p>
<p>З яснай усмешкай</p>
<p>На тварах асмужаных</p>
<p>Босыя бегалі бойка па лужынах,</p>
<p>Сябе адчуваючы на кані:</p>
<p>— Дожджык, дожджык, дагані!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>