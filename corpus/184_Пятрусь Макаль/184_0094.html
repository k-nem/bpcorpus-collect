<div class="container">
<div class="book-utils">
<div id="qrcode"></div>
<a href="/Piatrus_Makal/My_udvaich.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Мы ўдваіх..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Мы ўдваіх..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мы ўдваіх. Разгойданая лесвіца.</p>
<p>Узыходзім. Шоргат крокаў. Цень.</p>
<p>Ты — маёй паэзіі равесніца.</p>
<p>Вусны вуснам кажуць: — Добры дзень!</p>
<p> </p>
<p>Лямпачкі насценныя адключаны.</p>
<p>Цемрыва, бяздомных прытулі,</p>
<p>Блаславі раптоўныя заручыны</p>
<p>Дня і ночы, неба і зямлі.</p>
<p> </p>
<p>Дзверы, нібы камеры, зачынены.</p>
<p>Пад замком утульнасць і спакой.</p>
<p>Зыркаюць на нас з замочнай шчыліны</p>
<p>Зрэнкі бессаромнасці людской.</p>
<p> </p>
<p>Нават дуб з рабінай ажаніліся</p>
<p>На вясельным скрыжаванні рэк.</p>
<p>І спаткацца толькі мы спазніліся —</p>
<p>Усяго на чалавечы век.</p>
<p> </p>
<p>Узыходзім лесвіцаю стромкаю.</p>
<p>Стоены трымаюся ў журбе</p>
<p>За руку тваю, як за саломінку...</p>
<p>Як жыццё пражыў я без цябе!</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>