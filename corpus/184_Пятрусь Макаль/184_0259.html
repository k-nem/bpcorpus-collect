<div class="container">
<div class="book-utils">
<div id="qrcode"></div>
<a href="/Piatrus_Makal/Da_Janki_Kupaly.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Да Янкі Купалы -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Да Янкі Купалы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Чым нас прыцягваюць помнікі?</p>
<p>Натоўп каля іх ста*лы.</p>
<p>Ідуць ды ідуць паломнікі</p>
<p>У госці да Янкі Купалы.</p>
<p> </p>
<p>З будзённасці тлумнай, з палону</p>
<p>Турботаў ракетнага века,</p>
<p>З грукату і з нейлону —</p>
<p>На споведзь да чалавека.</p>
<p> </p>
<p>Зачараваным зрокам</p>
<p>У рысы гранітныя цэлячы,</p>
<p>Ідуць запаволеным крокам</p>
<p>Да простай і мудрай велічы.</p>
<p> </p>
<p>Ціша абцасамі стукае...</p>
<p>Галовы схіляючы долу,</p>
<p>Ідуць, як з былога ў наступнае,</p>
<p>Як з вандраванняў дадому.</p>
<p> </p>
<p>Як табе зараз у камені,</p>
<p>Сейбіт і буравеснік?</p>
<p>Паэт у сваяцтве з вякамі,</p>
<p>Усіх пакаленняў равеснік.</p>
<p> </p>
<p>Не адгароджаны брамаю,</p>
<p>З намі вядзе размову ён</p>
<p>Моваю праўды — самаю</p>
<p>Лепшай у свеце моваю.</p>
<p> </p>
<p>Чуюць яе здалёку</p>
<p>Аратыя і вучоныя.</p>
<p>Ідуць у адзіным патоку</p>
<p>Жоўтыя, белыя, чорныя.</p>
<p> </p>
<p>Ах, як мы здолелі вырасці!..</p>
<p>Але нашчадкам у вечнасці</p>
<p>Ісці да Купалавай шчырасці.</p>
<p>Ісці да яго чалавечнасці.</p>
<p> </p>
<p>Душы абудзіць паснулыя</p>
<p>Бунтарнага слова бясстрашша.</p>
<p>Купала — не толькі мінулае,</p>
<p>Купала — наступнае наша.</p>
<p> </p>
<p>Да чысціні першароднае</p>
<p>Людзі прыходзяць па-рознаму.</p>
<p>Не зарасце народная</p>
<p>Сцежка да праўды і розуму.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>