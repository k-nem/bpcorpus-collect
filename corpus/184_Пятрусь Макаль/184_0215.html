<div class="container">
<div class="book-utils">
<div id="qrcode"></div>
<a href="/Piatrus_Makal/Adviedziny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Адведзіны -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Адведзіны</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нібы гадзіннік, што на час заведзены,</p>
<p>Няўмольна лёс адлічвае гады.</p>
<p>Жыццё маё — святочныя адведзіны</p>
<p>Зямлі і неба, лесу і вады.</p>
<p> </p>
<p>І — хочаш ці не хочаш, адыходзячы,</p>
<p>Трымай адказ, чаго прыходзіў ты...</p>
<p>Дзеля таго, каб выпіць келіх слодычы</p>
<p>Ці падарыць хоць жменьку дабраты?</p>
<p> </p>
<p>Я саджанцам жыцця парой халоднаю</p>
<p>Не шкадаваў уласнага цяпла,</p>
<p>Я атуляў іх любасцю лагоднаю,</p>
<p>І самі вырасталі кроны зла.</p>
<p> </p>
<p>Хоць бразгала перад чужынцам засаўка,</p>
<p>Мой секлі сад, што я ў душы пранёс,</p>
<p>То пікамі знішчальных промняў — засуха,</p>
<p>То ледзяной сякераю — мароз...</p>
<p> </p>
<p>Гадзіннік лёсу, што на час заведзены,</p>
<p>Усё хутчэй адстуквае гады.</p>
<p>Жыццё маё — кароткія адведзіны</p>
<p>Святла і цемры, шчасця і бяды.</p>
<p> </p>
<p>Калі ж дужэе дрэўца чалавечнасці,</p>
<p>Якое я адхукваў у мароз,</p>
<p>Чаго яшчэ? Ніякай іншай вечнасці</p>
<p>Я не прашу ў цябе, няўмольны лёс.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>