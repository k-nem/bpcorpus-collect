<div class="container">
<div class="book-utils">
<div id="qrcode"></div>
<a href="/Piatrus_Makal/Suflada_maja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Шуфляда мая..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Шуфляда мая..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шуфляда мая да рэшты</p>
<p>Напакавана — хоць рэж ты,—</p>
<p>Не можа паперка ўлезці...</p>
<p>Пара ператрэсці.</p>
<p>Перабіраю і ўзважваю</p>
<p>Багацце сваё калішняе.</p>
<p>Здавалася, некалі важнае,</p>
<p>А вылятае, як лішняе.</p>
<p>Яшчэ на парад просіць</p>
<p>Туды, дзе людскія калоны,</p>
<p>Пацёрты злінялы пропуск,</p>
<p>Што некалі быў чырвоны.</p>
<p>І пісьмы ад даўняга сябра,</p>
<p>І адрасы каханак —</p>
<p>Часу няўмольная швабра</p>
<p>У кошык змятае — пад ганак.</p>
<p>І з папяровых затонаў,</p>
<p>Як рэха былога бяссоння,</p>
<p>Ляцяць нумары тэлефонаў,</p>
<p>Глуханямыя сёння.</p>
<p>Шпурляю на вецер асенні</p>
<p>Неадасланую скаргу...</p>
<p>Дзень добры, землетрасенне</p>
<p>Майго заляжалага скарбу!</p>
<p>Усё, што цяпер не месціцца</p>
<p>У доміку цесным з дошак —</p>
<p>Хвіліны, і дні, і месяцы —</p>
<p>У кошык ляцяць,</p>
<p>У кошык...</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>