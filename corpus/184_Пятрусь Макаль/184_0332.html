<div class="container">
<div class="book-utils">
<div id="qrcode"></div>
<a href="/Piatrus_Makal/Nafta.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Нафта -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Нафта</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я — нафта.</p>
<p>Я чорнай рабыняй у сховішчы</p>
<p>Пад прэсам адменнай</p>
<p>каменнай пароды</p>
<p>Шукала ў сваім безвыходным</p>
<p>становішчы {стацовішчы</p>
<p>Свабоды.</p>
<p>Пластоў цвердалобых вярхоўная сіла</p>
<p>Мяне прыціскала,</p>
<p>каб я прыкусіла</p>
<p>Язык небяспечны падпольнага</p>
<p>полымя,</p>
<p>Якое мне кроў гарачыла і поўніла.</p>
<p>Трымалі мяне ў чорным целе</p>
<p>вякамі,</p>
<p>Вятры нада мной</p>
<p>галасілі ваўкамі,</p>
<p>А я</p>
<p>акіян,</p>
<p>спрасаваны ў азерцы,</p>
<p>Агонь выбуховы свой</p>
<p>няньчыла ў сэрцы.</p>
<p>Разведчыкі,</p>
<p>перш чым мяне вы адкрылі,</p>
<p>Брылі па паверхні,</p>
<p>як птушкі без крылля,</p>
<p>Тапталі мяне і не зналі тым часам,</p>
<p>Што я —</p>
<p>ваша ўзлётная моц —</p>
<p>пад абцасам...</p>
<p>Я верыла —</p>
<p>скончыцца тэрмін турэмны:</p>
<p>— Хутчэй высякайце ў цямніцы</p>
<p>аконца,</p>
<p>І я, пакідаючы карцэр падземны,</p>
<p>Ад шчасця падскочу</p>
<p>фантанам —</p>
<p>да сонца.</p>
<p>Не быць мне рабыняю болей ніколі,</p>
<p>Праз шчыліну ў глыбах каменных на</p>
<p>волю</p>
<p>Я, нафта, прабілася лаваю чорнай</p>
<p>З чырвоным агнём</p>
<p>у душы непакорнай!..</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>