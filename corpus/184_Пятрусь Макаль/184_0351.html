<div class="container">
<div class="book-utils">
<div id="qrcode"></div>
<a href="/Piatrus_Makal/Pierad_pacatkam_sieansa.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Перад пачаткам сеанса -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Перад пачаткам сеанса</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Чаканне —</p>
<p>Маруднай пакуты пара.</p>
<p>Шасцелі ў фае</p>
<p>Газетныя цені.</p>
<p>Раяль зачахлёны,</p>
<p>Як кабура,</p>
<p>Бязгуччам сваім</p>
<p>Таміўся на сцэне.</p>
<p>Ды нечакана,</p>
<p>Ад маці крадком,</p>
<p>Дзяўчынка з падмосткамі ўпоравень</p>
<p>Выйшла.</p>
<p>І, пакланіўшыся зграбным кіўком,</p>
<p>Як тэнісны шарык,</p>
<p>Скокнула ўвішна.</p>
<p>І паплыла,</p>
<p>Паплыла,</p>
<p>Паплыла</p>
<p>Лодкаю хісткаю ад прычала.</p>
<p>Ручкай узмахвала, нібы ў крыла</p>
<p>Лёгкасць птушыную пазычала;</p>
<p>Нібы скідала спавівачы</p>
<p>Апекі, якою была скавана,</p>
<p>Нібы паляпвала па плячы</p>
<p>Пругкасць паветранага акіяна.</p>
<p>Звонкагалосы разбег ручая</p>
<p>Прымала</p>
<p>На міг прыціхлае мора.</p>
<p>Належала ўсім і была нічыя</p>
<p>Гарэза, што ў скоках не знала зморы.</p>
<p>І зала ззяла добрым святлом,</p>
<p>Што высякала дзяўчынка абцасам,</p>
<p>І нават маўчальнік раяль пад чахлом</p>
<p>Буркаў у такт</p>
<p>Прыструненым басам!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>