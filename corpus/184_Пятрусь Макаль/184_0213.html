<div class="container">
<div class="book-utils">
<div id="qrcode"></div>
<a href="/Piatrus_Makal/Abutniki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Абутнікі -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Абутнікі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі партачыць нехта, мы крычым:</p>
<p>— Шавец!</p>
<p>Шпурляем слова, быццам звягу.</p>
<p>Прафесія аблаяная,</p>
<p>чым</p>
<p>Ты заслужыла гэтую знявагу?</p>
<p>Ці бачыў ты шавецкі ўзмах рукі,</p>
<p>Па-снайперску дакладны, адмысловы?</p>
<p>Умеюць заганяць абутнікі</p>
<p>Цвікі ў падэшву, нібы ў песню словы.</p>
<p>О непаўторны танец малатка</p>
<p>З двухпавярховым рукатворным грукам!</p>
<p>Хто не забіў ніводнага цвіка,</p>
<p>Сябе адчуе побач з ім бязрукім.</p>
<p>Спяшаюцца шаўцы, нібы вятры,</p>
<p>Каб утрымацца ўпоравень з эпохаю.</p>
<p>Чмурэючы ад люстраных вітрын,</p>
<p>Якая прыгажуня не завохкае?</p>
<p>Тут —</p>
<p>Туфлі ваяўнічае красы,</p>
<p>Для пальчыкаў хаваючы калецтва,</p>
<p>Нацэльваюць ракетамі насы</p>
<p>Не менш, як на палову чалавецтва.</p>
<p>Пачуеце вы летам і зімой</p>
<p>І з вуліцы, і з ціхага завулка,</p>
<p>Як молада гарцуе горад мой,</p>
<p>Абутнікамі падкаваны гулка.</p>
<p>Абцасікі — алоўкамі аб брук.</p>
<p>Слядам іх тут бы нотамі астацца!</p>
<p>Грыміць ва ўсіх актавах перастук</p>
<p>Кантатаю шавецкаму мастацтву!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>