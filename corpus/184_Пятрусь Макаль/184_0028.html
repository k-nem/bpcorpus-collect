<div class="container">
<div class="book-utils">
<div id="qrcode"></div>
<a href="/Piatrus_Makal/Viek_z_reaktyunaj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Век з рэактыўнай..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Век з рэактыўнай..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Век з рэактыўнай хуткасцю імкне,</p>
<p>Мы нездарма яму хвалу прапелі.</p>
<p>Адлегласць колы,</p>
<p>Вышыню прапелер</p>
<p>Адольваюць,</p>
<p>Узносячы мяне.</p>
<p>Хай сёння я на Млечны Шлях ступіў,</p>
<p>Усіх маіх здзяйсненняў таямніцы</p>
<p>Бяруць вытокі з той зямной крыніцы,</p>
<p>З якой і я рукамі неба піў.</p>
<p>Чаму ж я не крычу:</p>
<p>«Спыніся, міг!»,</p>
<p>Калі да зорак здолеў дакрануцца?</p>
<p>Чаму мяне так вабіць азірнуцца?</p>
<p>З маіх вышынь,</p>
<p>З адлегласцяў маіх?</p>
<p>Туды,</p>
<p>дзе жыта б’ецца ў небакрай,</p>
<p>Дзе я бягу па зорных росах босы...</p>
<p>Не забірай,</p>
<p>датэрміновы рай,</p>
<p>У ног —</p>
<p>зямлю,</p>
<p>У галавы —</p>
<p>нябёсы.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>