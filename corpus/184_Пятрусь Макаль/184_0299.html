<div class="container">
<div class="book-utils">
<div id="qrcode"></div>
<a href="/Piatrus_Makal/Kropla_dazdzu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Кропля дажджу -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Кропля дажджу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я — дажджавая кропля.</p>
<p>Я лячу.</p>
<p>Я напаіць сабою зямлю хачу.</p>
<p>Хачу ў абдымкі свежай баразны.</p>
<p>Хачу наліцца зернем збажыны.</p>
<p>Бо адчуваю,</p>
<p>Бачу я здаля:</p>
<p>Засмягнула без вільгаці зямля.</p>
<p> </p>
<p>Калі ў пустыню траплю я —</p>
<p>Мяне</p>
<p>Уміг пясок няўтольны праглыне.</p>
<p>І хай згару ў пясчаных хвалях я,</p>
<p>Аросіць рунь наступніца мая!</p>
<p> </p>
<p>Я — дажджавая кропля.</p>
<p>Я імчу.</p>
<p>Я бруд і смецце змыць з зямлі хачу.</p>
<p>Калі ў мяне адной не хопіць сіл,</p>
<p>Пашле мільёны кропель небасхіл!</p>
<p>Я, дажджавая кропля, грукачу.</p>
<p>Я вас,</p>
<p>Хто дрэмле,</p>
<p>Разбудзіць хачу.</p>
<p>Я патрывожу ваш штодзённы сон,</p>
<p>Нібыта куля,</p>
<p>Стукну ў шкло акон.</p>
<p>І задрыжыць</p>
<p>Ад кропель ваш пакой</p>
<p>І пабяжыць,</p>
<p>Як дэзерцір, спакой.</p>
<p>Няхай усюды чуюць крок дажджу.</p>
<p>Я сэрцы, што заснулі, разбуджу!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>