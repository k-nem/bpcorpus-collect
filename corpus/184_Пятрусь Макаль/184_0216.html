<div class="container">
<div class="book-utils">
<div id="qrcode"></div>
<a href="/Piatrus_Makal/Adziny_moj_doktar.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Адзіны мой доктар -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Адзіны мой доктар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мне сябра даўно не звоніць,</p>
<p>І позніцца вестка ад брата...</p>
<p>Не ведаю, хто абароніць</p>
<p>Душу,</p>
<p>што журбою ўзята.</p>
<p>Я слухаю ў стоенай злосці,</p>
<p>Як у мяне за плячамі</p>
<p>Самота нязванай госцяй</p>
<p>Бязгучна звініць ключамі.</p>
<p>Цікуе ў замочным вочку,</p>
<p>Ахвяру крадком знаходзіць,</p>
<p>Мяне ў сваю адзіночку</p>
<p>Хоча яна праводзіць...</p>
<p>Ды я выбіраю кірунак:</p>
<p>(Не бразгай у дзверы, самота!)</p>
<p>Адзіны надзейны ратунак,</p>
<p>Адзіны мой доктар —</p>
<p>работа.</p>
<p>Забраўшы мяне да астачы,</p>
<p>Грэе ў сваім палоне,</p>
<p>Яна, нібы поціск гарачы</p>
<p>Вернай сяброўскай далоні.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>