<div class="container">
<div class="book-utils">
<div id="qrcode"></div>
<a href="/Piatrus_Makal/Nie_kinuusy_navat_slova.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Не кінуўшы нават слова..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Не кінуўшы нават слова..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не кінуўшы нават слова</p>
<p>Ні сваяку, ні суседу,</p>
<p>Як па вадзе, адмыслова</p>
<p>Прайшоў — і знік без следу.</p>
<p> </p>
<p>Застаўшыся невядомым,</p>
<p>Не ўзнікне ў нечым паглядзе</p>
<p>Ні параходам, ні домам,</p>
<p>Ні дрэўцам на даляглядзе.</p>
<p> </p>
<p>Сам у сябе на прыкмеце</p>
<p>Прайшоў, як скразная ўдача.</p>
<p>Прайшоў — і ніхто на свеце</p>
<p>Не ўсцешыцца і не заплача.</p>
<p> </p>
<p>Умеў пазбягаць падсуднасці,</p>
<p>Свае перавагі ўзважыць.</p>
<p>Не заўважалі прысутнасці,</p>
<p>Адсутнасці не заўважаць.</p>
<p> </p>
<p>Прайшоў, нібы пад нагамі</p>
<p>З шоўку была дарога.</p>
<p>Не зачапіў нікога,</p>
<p>Не ўсхваляваў нікога.</p>
<p> </p>
<p>З нябачных нітак пражу</p>
<p>Цэлы свой век выводзіў.</p>
<p>Спытай — і ніхто не скажа,</p>
<p>Праходзіў ці не праходзіў.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>