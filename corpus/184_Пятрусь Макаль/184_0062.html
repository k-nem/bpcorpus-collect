<div class="container">
<div class="book-utils">
<div id="qrcode"></div>
<a href="/Piatrus_Makal/Zabiusy_boha.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Забіўшы бога..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Забіўшы бога..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Забіўшы бога,</p>
<p>Чалавек сам</p>
<p>Уссеў на трон</p>
<p>Валадара сусвету.</p>
<p>І толькі тут адчуў,</p>
<p>Што спраўджаная мара</p>
<p>Стала яго бядой.</p>
<p>...Настолькі падоўжалі рукі мае,</p>
<p>Што імі</p>
<p>Пагладзіў цела Венеры</p>
<p>І нейкай яшчэ</p>
<p>Спакуслівай зоркі,—</p>
<p>За гэта мяне жонка,</p>
<p>Прыраўнаваўшы,</p>
<p>Выгнала з дому.</p>
<p>Сталі такімі відушчымі</p>
<p>Вочы мае,</p>
<p>Што я разгледзеў</p>
<p>У кошыку электронных арбіт</p>
<p>Залатое яечка —</p>
<p>Атамнае ядро...</p>
<p>«Ляцела мышка,</p>
<p>хвосцікам махнула...»</p>
<p>На шчасце, яшчэ</p>
<p>Не ўпала яечка,</p>
<p>На шчасце, на ім —</p>
<p>Залатая вуздзечка.</p>
<p>Мой боскі лёс так невыносна цяжкі,</p>
<p>Як бервяно, што на плячы мурашкі.</p>
<p>А я ўсё прагну даляў і хвалы,—</p>
<p>Такі вялікі і такі малы.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>