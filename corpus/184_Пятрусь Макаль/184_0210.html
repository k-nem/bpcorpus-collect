<div class="container">
<div class="book-utils">
<div id="qrcode"></div>
<a href="/Piatrus_Makal/Jasnasci,_jasnasci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Яснасці, яснасці..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Яснасці, яснасці..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Яснасці,</p>
<p>Яснасці,</p>
<p>Яснасці! —</p>
<p>Хочацца па-цвярозаму.</p>
<p>Яснасці — чэснай уласнасці</p>
<p>Незакілзанага розуму.</p>
<p>Яснасці ўсім, хто выйшаў,</p>
<p>Каго не хістае змора,</p>
<p>Хто пеністым следам вышыў</p>
<p>Хустку планеты — мора.</p>
<p>Як доўга ў былым туманы —</p>
<p>Барадачы нябрытыя —</p>
<p>Туляцца, бы атаманы,</p>
<p>Шайкі якіх разбітыя.</p>
<p>Нібы акрайцам румяным,</p>
<p>Сонцам надзеі снедаем.</p>
<p>Яснасці — у спазнаным,</p>
<p>Яснасці ў тым, што зведаем?</p>
<p>Яснасці! Хто там ізноўку</p>
<p>Робіць адтэрміноўку</p>
<p>Зорнага старту мыслі?..</p>
<p>Хмары ўгары навіслі.</p>
<p>Яснасці! І ў Сайгоне,</p>
<p>Сцятым чужой вуздэчкаю,</p>
<p>На плошчы, як на далоні,</p>
<p>Гарыць чалавек свечкаю.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>