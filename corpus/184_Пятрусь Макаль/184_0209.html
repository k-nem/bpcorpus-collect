<div class="container">
<div class="book-utils">
<div id="qrcode"></div>
<a href="/Piatrus_Makal/Jakoje_jano,_majo_scascie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Якое яно, маё шчасце?.." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Якое яно, маё шчасце?.."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Якое яно, маё шчасце?</p>
<p>Які яго смак і колер?</p>
<p>Іншым такое не скласці</p>
<p>Ніколі...</p>
<p>Перш, як з табой адкусілі</p>
<p>Ад бохана вечнасці крыху,</p>
<p>З упартасцю доўгай мясілі</p>
<p>Нязвычнае цеста паціху...</p>
<p>Цярпліва люляючы згоду,</p>
<p>Мы дабаўлялі даволі</p>
<p>Ад пацалункаў — мёду</p>
<p>І ад слязіны — солі.</p>
<p>Ад першых спатканняў — хмелю</p>
<p>Ад расставанняў — перцу...</p>
<p>Вядзьмарылі, як умелі,</p>
<p>Каб шчасце было па сэрцу!</p>
<p>Штодзень ад яго рэжам,</p>
<p>Грэем ласкава рукамі,</p>
<p>Каб дыхала водарам свежым,</p>
<p>Не зачарсцвела, як камень.</p>
<p>І не натолім попыт,</p>
<p>Што сну не дае чалавеку.</p>
<p>Адзіны хвалюе клопат:</p>
<p>Толькі б хапіла давеку...</p>
<p>Вы, бачу, не рады такому?</p>
<p>Вам яно не па густу?</p>
<p>Дык ад яго ж нікому</p>
<p>Я не адкрою лусту.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>