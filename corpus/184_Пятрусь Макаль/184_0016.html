<div class="container">
<div class="book-utils">
<div id="qrcode"></div>
<a href="/Piatrus_Makal/Akunisia_u_race_malenstva.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Акуніся ў рацэ маленства..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Акуніся ў рацэ маленства..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Акуніся ў рацэ маленства,</p>
<p>Абдыміся з патокам імклівым —</p>
<p>І адчуеш ізноў падабенства</p>
<p>Сам з сабою — плыўцом шчаслівым.</p>
<p> </p>
<p>Мары даўняй парыў гарачы</p>
<p>Зноў падхопіць цябе небывала,</p>
<p>Дзе на дрогкі кручок удачы</p>
<p>Залатая рыбка клявала.</p>
<p> </p>
<p>Зноў з сабой цябе пабратае</p>
<p>На рацэ ў паядынку натхнёным</p>
<p>Хваля тая, што човен хістае,</p>
<p>А не падае ў ногі з паклонам.</p>
<p> </p>
<p>Потым вынырнеш, засяроджаны,</p>
<p>Адпіхнуўшыся лёгка ад донца,</p>
<p>Станеш чысты, як нованароджаны,—</p>
<p>Сын ад шлюбу вады і сонца.</p>
<p> </p>
<p>Змыеш стому сваю і змору,</p>
<p>Каб, адчуўшы віроў шаленства,</p>
<p>Зноў падацца ў абдымкі мора...</p>
<p>Дзе ты, рэчка майго маленства?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>