<div class="container">
<div class="book-utils">
<div id="qrcode"></div>
<a href="/Piatrus_Makal/Abiedzienny_pierapynak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Абедзенны перапынак -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Абедзенны перапынак</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Службе сваёй кажу:</p>
<p>— Стой!</p>
<p>Пара за стол,</p>
<p>За абедзенны стол.</p>
<p>Час перапынку.</p>
<p>Гадзіна спачынку.</p>
<p>Нервы свае адключу ад турбот.</p>
<p>Заказваю ўсё, што належыць па чыну</p>
<p>Боршч падагрэты,</p>
<p>Гуляш</p>
<p>І кампот...</p>
<p>Чакаю, пакуль апетыт не загіне,</p>
<p>Афіцыянтку, нібы багіню.</p>
<p>Чакаю, пакуль...</p>
<p>Посвістам куль</p>
<p>Далеч раптоўна мяне абдала.</p>
<p>Выбух і грукат.</p>
<p>Спачын укралі.</p>
<p>У пяці кроках ад стала</p>
<p>Падае бомба —</p>
<p>На тэлеэкране...</p>
<p>Рупліўцы бяссонныя і непаседы,</p>
<p>З сябрамі далёкімі нездарма</p>
<p>Мы дзелім беды і дзелім абеды.</p>
<p>Сценаў няма. Сховішч няма.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>