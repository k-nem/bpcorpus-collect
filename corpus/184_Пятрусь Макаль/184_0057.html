<div class="container">
<div class="book-utils">
<div id="qrcode"></div>
<a href="/Piatrus_Makal/Z_adlehlasci_tak_jasna.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "З адлегласці так ясна..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"З адлегласці так ясна..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>З адлегласці так ясна бачыцца</p>
<p>Увесь абсяг твайго былога,</p>
<p>Дзе ўжо нішто не перайначыцца,</p>
<p>Дзе ўжо не зменіцца нічога.</p>
<p> </p>
<p>І нават воляй усявышняга</p>
<p>Цяпер цябе туды не выправіць,</p>
<p>Дзе вопытам рупліўца ўвішнага</p>
<p>Ты мог бы столькі многа выправіць.</p>
<p> </p>
<p>Ты больш па дробязі не сварышся.</p>
<p>Ты падае*ш у час дакладна</p>
<p>Выратавальны круг таварышу,</p>
<p>Якога вір калыша ўладна.</p>
<p> </p>
<p>Знітоўваюцца швы адразу:</p>
<p>Як доктарам, табою вынята</p>
<p>Соль незагойнае абразы,</p>
<p>Якая ў сэрца любай кінута.</p>
<p> </p>
<p>Тваё маўчанне палахлівае</p>
<p>Бунтоўным выбухае голасам,</p>
<p>І поле, што не стала ніваю,</p>
<p>Шуміць даспелым жніўным коласам...</p>
<p> </p>
<p>Ужо сумлення мукі значацца</p>
<p>Нязбыўнаю тваёй уласнасцю.</p>
<p>З адлегласці былое бачыцца</p>
<p>З такой бязлітаснаю яснасцю.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>