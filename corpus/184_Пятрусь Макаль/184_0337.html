<div class="container">
<div class="book-utils">
<div id="qrcode"></div>
<a href="/Piatrus_Makal/Niaulounaje_recha.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Няўлоўнае рэха -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Няўлоўнае рэха</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гады няўмольна паскараюць бег,</p>
<p>Мільгаюць, быццам кадры на экране.</p>
<p>Зямлю пабеліць і растане снег,</p>
<p>І толькі ў нас на скронях не растане.</p>
<p>Мы не сатрэм яго,— ні ты, ні я...</p>
<p>Чаму ж дасюль павінны мы, як дзеці,</p>
<p>Гуляць з табою ў хованку на свеце,</p>
<p>Друг друга не знаходзячы ніяк?</p>
<p>А помніш, як з табою мы ў бары</p>
<p>Хадзілі ўлетку, каб набраць арэхаў...</p>
<p>Гукала ты ў дрымотным гушчары —</p>
<p>Няўлоўнае гучыць дагэтуль рэха.</p>
<p>З тае пары яго і дні, і ночы</p>
<p>Шукаю ў кожным голасе дзявочым.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>