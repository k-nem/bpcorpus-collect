<div class="container">
<div class="book-utils">
<div id="qrcode"></div>
<a href="/Piatrus_Makal/Pcalinyja_soty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пчаліныя соты -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Пчаліныя соты</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Паклонам першым і паклонам сотым,</p>
<p>П’янеючы без хмелю пакрысе,</p>
<p>Я кланяцца гатоў пчаліным сотам,</p>
<p>Мядовай іх спакуслівай красе,</p>
<p>Не літасцю багоў падараваная,</p>
<p>Турботай і работай —</p>
<p>вось яна,</p>
<p>Уся з маленькіх сонцаў змураваная</p>
<p>Майстрамі пералётнымі сцяна.</p>
<p>Паблісквае бурштынавымі блёсткамі</p>
<p>Праменны мур</p>
<p>пчалінае радні,</p>
<p>Якая мёд з калодзежаў пялёсткавых,</p>
<p>Нібыта з шахтаў,</p>
<p>Цягне дзень пры дні,</p>
<p>Спякоты спадарожніца бухматая —</p>
<p>Нястомная шукальніца-пчала...</p>
<p>Дык гэта ж ёй сама прырода-матухна</p>
<p>Усё сваё цвіценне аддала!</p>
<p>Запоўняць сонцам соты, нібы літары,</p>
<p>Працавікі пагоднаю парой,</p>
<p>А там і трутняў</p>
<p>з дому дружна вытураць:</p>
<p>За гэта —</p>
<p>ўвесь пчаліны рой —</p>
<p>гарой!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>