<div class="container">
<div class="book-utils">
<div id="qrcode"></div>
<a href="/Piatrus_Makal/Da_ranicy_z_dum.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Да раніцы з дум..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Да раніцы з дум..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Да раніцы з дум упарта</p>
<p>Белую пражу высноўваю,</p>
<p>Узяты пад зоркую варту</p>
<p>Бяссоннаю вясноваю...</p>
<p>Чую —</p>
<p>Шукаючы выйсця,</p>
<p>Бунтуе прыглушана лісце,</p>
<p>Палоненае ў пупышцы,</p>
<p>Упіраецца ножкамі ў донца,</p>
<p>Каб у зялёнай успышцы</p>
<p>Вытыркнуцца на сонца.</p>
<p>Чую —</p>
<p>хор безыменны</p>
<p>Тых, што з вайны не прыйшлі,</p>
<p>Помніка крык каменны</p>
<p>Вырас да неба з зямлі.</p>
<p>Камусьці спакойна спіцца</p>
<p>За гарызонтам крыку.</p>
<p>. . . . . . . . . . . . . . . . . . .</p>
<p>Спрабую ў трамвай прабіцца,</p>
<p>Быццам патрон у скрынку.</p>
<p>Загнанае, як у гета,</p>
<p>Выскаквае сэрца з грудзей...</p>
<p>Як расказаць пра гэта</p>
<p>Для ўсіх людзей?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>