<div class="container">
<div class="book-utils">
<div id="qrcode"></div>
<a href="/Piatrus_Makal/U_dzieda_Talasa.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: У дзеда Талаша -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>У дзеда Талаша</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я ў Петрыкаў прыйшоў —</p>
<p>Да Талаша,</p>
<p>Дзе ён з пагорка аглядае гоні,</p>
<p>Нібы вось-вось з ляснога шалаша,</p>
<p>І ад стральбы яшчэ гудуць далоні.</p>
<p> </p>
<p>Узбоч — паркан,</p>
<p>Нібыта патранташ,</p>
<p>Які ў хвіліну ціхага адбою</p>
<p>Расперазаў і кінуў дзед Талаш,</p>
<p>Як грозны напамін,</p>
<p>Перад сабою.</p>
<p>Ён не салдат,</p>
<p>А сейбіт і касец.</p>
<p>Ды выдараўся час гарачы гэткі,</p>
<p>Што сеяў дзед не жыта, а свінец</p>
<p>На ўзрыхленыя ворагам палеткі.</p>
<p> </p>
<p>Не толькі летам, і зімой касіў</p>
<p>Тых, што народ у госці не прасіў.</p>
<p>Каб не таптаў варожы грузны бот</p>
<p>Палёў Палесся, што былі ў палоне,</p>
<p>Сціскалі гнеўна пальцы кулямёт —</p>
<p>Зялёную зямлю агнём палолі.</p>
<p> </p>
<p>...І вось плугар у грунт скалой урос,</p>
<p>Прапісаны на ўзгорку родным стала.</p>
<p>І пад блакітным полагам нябёс</p>
<p>Яму планета вечным домам стала.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>