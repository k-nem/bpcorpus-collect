<div class="container">
<div class="book-utils">
<div id="qrcode"></div>
<a href="/Piatrus_Makal/Vielasipied.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Веласіпед -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Веласіпед</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сыну Святаславу</p>
<p>Не вынаходзіў, а купіў яго —</p>
<p>Двухколага рамізніка свайго...</p>
<p>Цяпер націсну толькі на педаль —</p>
<p>Мяне, як пана, панясеш удаль.</p>
<p> </p>
<p>Вядома, ты ракеце не раўня,</p>
<p>Ды пада мною круцішся штодня.</p>
<p>Бяры разгон, рабі свае кругі,</p>
<p>Веласіпед, я твой паверх другі!</p>
<p> </p>
<p>Цябе за руль, нібы за рог быка,</p>
<p>Трымаю, каб не даў ты драпака.</p>
<p>Насі мяне, пакуль я не аслаб,</p>
<p>Мой паслухмяны і маўклівы раб.</p>
<p> </p>
<p>Хай пазірае з зайздрасцю сусед,</p>
<p>Як гойсае мяне веласіпед...</p>
<p>Увесь вялізны кантынент двара</p>
<p>Я скалясіў — і ўжо дамоў пара.</p>
<p> </p>
<p>Чарга і мне адчуць тваю вагу:</p>
<p>Я, гаспадар, цябе, майго слугу,</p>
<p>З натугай узваліўшы на руку,</p>
<p>На свой паверх апошні валаку.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>