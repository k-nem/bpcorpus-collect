<div class="container">
<div class="book-utils">
<div id="qrcode"></div>
<a href="/Piatrus_Makal/Dusyla_hora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Душыла гора..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Душыла гора..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Душыла гора адмыслова,</p>
<p>А я не вешаў галаву,</p>
<p>Адно сціскаў зубамі слова:</p>
<p>— Перажыву!..</p>
<p>— Перажыву!..</p>
<p> </p>
<p>Ах, як вагаўся дрогкі градус</p>
<p>Жыцця, якім не даражыў!..</p>
<p>Бяду і шчасце, боль і радасць</p>
<p>Перажываў і перажыў.</p>
<p> </p>
<p>Я ў той ваеннай крутаверці,</p>
<p>Зусім забыўшыся на смех,</p>
<p>Гуляў у хованку са смерцю,</p>
<p>Навыперадкі з куляй бег.</p>
<p> </p>
<p>Але і ў цемрадзі бязмежнай</p>
<p>Акупацыйнага сіла,</p>
<p>Мая душа, ты незалежнай,</p>
<p>Ты суверэннаю была.</p>
<p> </p>
<p>Дзіцячай мары самалёт</p>
<p>Крылом аблокі ў небе кратаў,</p>
<p>Мой папяровы кулямёт</p>
<p>Знішчаў паветраных піратаў.</p>
<p> </p>
<p>...Калі ж ізноўку ў паняверцы</p>
<p>Заслоніць хмара сіняву,</p>
<p>Як рэха прагучыць у сэрцы:</p>
<p>— Перажыву!..</p>
<p>— Перажыву!..</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>