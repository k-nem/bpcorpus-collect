<div class="container">
<div class="book-utils">
<div id="qrcode"></div>
<a href="/Piatrus_Makal/Piraty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Піраты -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Піраты</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Сучасныя імперыялісты — піраты</p>
<p>дваццатага веку не грэбуюць ніякімі</p>
<p>сродкамі ў дасягненні сваіх мэт.</p>
<p class="sign">З газет</p>
</div>
<div class="CLEAR"></div>
<p> </p>
<p>Піруюць піраты. Ракою віно.</p>
<p>А ўчора яшчэ пасцілі.</p>
<p>Піруюць піраты: сёння на дно</p>
<p>Яны карабель пусцілі.</p>
<p>Ад іх ратунку няма нідзе.</p>
<p>Накінуцца апантана</p>
<p>На судна, што ў моры адкрытым ідзе,</p>
<p>Бяруць за каўнер капітана.</p>
<p>— Куды ты гоніш на поўных парах? {парах?</p>
<p>Цісні хутчэй на тормаз!</p>
<p>І пасажыраў трасе страх</p>
<p>Дзевяцібальным штормам.</p>
<p>Паставяць да сценкі: мяняй курс!</p>
<p>За гэта жыццё даруем.</p>
<p>А будзеш упарціцца — да акул</p>
<p>Мігам камандзіруем...</p>
<p>І чутка знаходзіць ужо адрасы:</p>
<p>Піраты пажар тушаць.</p>
<p>Ну, а цвярозыя галасы</p>
<p>Свістам шалёным заглушаць.</p>
<p>А час забыцця карункі тчэ</p>
<p>І захінае страты.</p>
<p>Хвала дзівакам, што вераць яшчэ</p>
<p>У дабрадзейства піратаў...</p>
<p>Яны зачахляць нажы да пары</p>
<p>(Піраты заўжды пры сіле),</p>
<p>А самі крычаць ва ўсе рупары,</p>
<p>Што іх пасажыры прасілі.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>