<div class="container">
<div class="book-utils">
<div id="qrcode"></div>
<a href="/Piatrus_Makal/Vianok_lubvi_naroda.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вянок любві народа -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Вянок любві народа</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Максіму Багдановічу</p>
<p>Юначае душы парыў гарачы</p>
<p>І дум высокіх бліскавічны ўздым</p>
<p>Аддаў ты мужнай песні да астачы,—</p>
<p>Каб у жыцці застацца маладым.</p>
<p>Бой абвясціўшы бастыёнам гвалту,</p>
<p>Спяшаўся ты ў засмужаную даль,</p>
<p>Да незалежных гордых гор у Ялту,</p>
<p>Каб поруч быць з адвечным бунтам хваль...</p>
<p>Паслухай сёння, як у белы май,</p>
<p>Выходзячы гурбой на бераг стромкі,</p>
<p>Пяюць пра вольны беларускі край</p>
<p>Ткачыхаў слуцкіх вольныя патомкі.</p>
<p>Той, хто сваё акрыленае сэрца</p>
<p>Спаліў паходняй у імя жыцця,</p>
<p>Сярод жывых і зараз на паверцы,</p>
<p>Не падуладны цемры забыцця.</p>
<p>Прынеслі мы табе свой шчыры дар —</p>
<p>І дзе яшчэ вышэй узнагарода! —</p>
<p>Народных мар, народных дум пясняр,</p>
<p>Прымай вянок любві свайго народа.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>