<div class="container">
<div class="book-utils">
<div id="qrcode"></div>
<a href="/Piatrus_Makal/Zdajecca,_zahojeny_rany.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Здаецца, загоены раны..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Здаецца, загоены раны..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Здаецца, загоены раны,</p>
<p>Залечаны ў сэрцы трывогі.</p>
<p>З'язджаюцца ветэраны</p>
<p>На юбілей Перамогі...</p>
<p>Упартасць у іх — з жалеза!</p>
<p>Яны будуюць і сеюць.</p>
<p>І няньчаць свае пратэзы.</p>
<p>І ў глаўках ад дум лысеюць.</p>
<p>Памяць забыць бы хацела,</p>
<p>Яе б размініраваць варта.</p>
<p>Ды пад кашуляй цела</p>
<p>Быццам ваенная карта...</p>
<p>Яе не згубіш ніколі,</p>
<p>Яна да скону з табою,</p>
<p>Як біяграфія</p>
<p>болю.</p>
<p>Як геаграфія</p>
<p>бою.</p>
<p>Адзначылі тут асколкі</p>
<p>Пасёлкі ад Волгі да Віслы.</p>
<p>На ордэнскай стужцы вясёлкі</p>
<p>Медалем Зямля павісла.</p>
<p>...І пабрацімы на плошчы,</p>
<p>Дзе вечны агеньчык хвошча,</p>
<p>Адзін аднаго абнімаюць</p>
<p>Рукамі,</p>
<p>якіх не маюць.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>