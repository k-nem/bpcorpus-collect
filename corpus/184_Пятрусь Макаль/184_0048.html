<div class="container">
<div class="book-utils">
<div id="qrcode"></div>
<a href="/Piatrus_Makal/Dajcie,_charei_i_jamby.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Дайце, харэі і ямбы..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Дайце, харэі і ямбы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дайце, харэі і ямбы,</p>
<p>Трубныя дыфірамбы</p>
<p>Будаўніку нястомнаму</p>
<p>Таварышу Крану пад’ёмнаму!</p>
<p>Па рэках паветраных волакам</p>
<p>Цягне далонь пад’ёмная</p>
<p>Паверхі ўпоравень з воблакам —</p>
<p>Дні ў вышыні прыёмныя!</p>
<p>Нехта яшчэ цаглінкаю</p>
<p>Марудна аб кельму дзынкае,</p>
<p>А гэты сцяну зграбастае,</p>
<p>Прышпіліць да сонца — і баста,</p>
<p>Паслухаеш — сэрца расчуліцца</p>
<p>Ад гэтай песні пад’ёмнае,</p>
<p>Мне ў гуках яе чуецца</p>
<p>Нешта аэрадромнае.</p>
<p>Дык хто там яшчэ ўпарта,</p>
<p>Хаваючы ў сейфы цёмныя,</p>
<p>Не выдае пад’ёмныя</p>
<p>Думам, што прагнуць старту? {старгу?</p>
<p>Жылплошчу нябёс абсталёўваю.</p>
<p>Не быць вышыні бяздомнаю,</p>
<p>Бо мускулы мае сталёвыя —</p>
<p>Сіла мая пад’ёмная!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>