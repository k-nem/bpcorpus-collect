<div class="container">
<div class="book-utils">
<div id="qrcode"></div>
<a href="/Piatrus_Makal/Udaca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Удача -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Удача</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Падалі ў бездань масты</p>
<p>Юнацкіх маіх разлікаў.</p>
<p>Чаму не прыходзіла ты,</p>
<p>Калі я цябе клікаў,</p>
<p>Калі я цябе чакаў,</p>
<p>Як любую на спатканне</p>
<p>Чакае юнак, рукаў</p>
<p>Цярэбячы ад хвалявання...</p>
<p>Як цяжка перамагчы</p>
<p>Чакання прыгнёт немагчымы.</p>
<p>Удачы, да нас ідучы,</p>
<p>Позняцца, як жанчыны.</p>
<p>А можа, на ўздыме крутым</p>
<p>Множачы нашы мукі,</p>
<p>Нас яны грэюць тым,</p>
<p>Што не даюцца ў рукі?</p>
<p>Спаліўшы ў душы трапяткой</p>
<p>Сваёй нецярплівасці порах,</p>
<p>Я ўжо махнуў рукой...</p>
<p>А ты — поруч!</p>
<p>Узятыя рубяжы</p>
<p>Я азіраю з журбою:</p>
<p>Удача мая, скажы,</p>
<p>Што мне рабіць з табою?</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>