<div class="container">
<div class="book-utils">
<div id="qrcode"></div>
<a href="/Piatrus_Makal/Zabludzilasia_sciezka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Заблудзілася сцежка -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>Заблудзілася сцежка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мо таму, што плыў вячэрні морак</p>
<p>І хаваўся ў веццях кучаравых,</p>
<p>Мо таму, што не свяцілі зоры,—</p>
<p>Сцежка заблудзілася у травах.</p>
<p>І пакуль яна сабе блукае,</p>
<p>І пятляе, і шукае выйсця,</p>
<p>Хлопец і дзяўчына маладая</p>
<p>На бальшак ніяк не могуць выйсці.</p>
<p>Памаўчаць хвіліну, пагавораць,</p>
<p>Пастаяць — ды зноўку два-тры крокі;</p>
<p>А ўгары даўно ўжо свецяць зоры</p>
<p>І святлее небакрай далёкі...</p>
<p>Ад світальных росаў гнуцца лісці,</p>
<p>Каласы схіляе долу збожжа,</p>
<p>Ну, а сцежка ўсё шукае выйсця</p>
<p>І ніяк яго знайсці не можа.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>