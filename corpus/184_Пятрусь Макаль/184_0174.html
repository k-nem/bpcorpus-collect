<div class="container">
<div class="book-utils">
<div id="qrcode"></div>
<a href="/Piatrus_Makal/Uzo_tuman.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пятрусь Макаль -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ужо туман..." -->
<h2><a href="http://knihi.com/Piatrus_Makal/">Пятрусь Макаль</a></h2>
<h2>"Ужо туман..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ужо туман заслону тчэ —</p>
<p>Завешвае зары акрасу.</p>
<p>А нам здаецца, што яшчэ</p>
<p>Да ночы гэтак многа часу.</p>
<p>І, пазіраючы з акна,</p>
<p>Мы добрую надзею спелім,</p>
<p>Што ўсё-ткі сёння дацямна</p>
<p>З галоўным справіцца паспеем.</p>
<p>Святла, мой дзень, не выключай.</p>
<p>Мы споўнім тое, што мяркуем,</p>
<p>Пакінем поўначы адчай.</p>
<p>Дасеем. Дойдзем. Дабрукуем.</p>
<p>І злучым мостам берагі</p>
<p>Ракі — вірлівай перашкоды</p>
<p>І аддадзім сябрам даўгі,</p>
<p>Якія так гнятуць заўсёды.</p>
<p>І таямніцы ўсіх глыбінь</p>
<p>Мы назавём уласным імем,</p>
<p>Сваіх лятункаў далячынь,</p>
<p>Як нарачоную, абдымем.</p>
<p>Ах, як туман заслону тчэ —</p>
<p>Завешвае зары акрасу...</p>
<p>А нам здаецца, што яшчэ</p>
<p>Да ночы гэтак многа часу.</p>
<p>* * *</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>