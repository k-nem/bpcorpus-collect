<div class="container">
<div class="book-utils">
<div id="qrcode"></div>
<a href="/Jakub_Kolas/Arol_dumki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 30.05.1943 -->
<!-- HEADER_FIELD FilenameSuffix: dumki -->
<!-- HEADER_FIELD FirstPublicationYear: 1939-1946; 1952; 1958; 1960-1962; 1967; 1969; 1972; 1998; 2000; 2003; 2008 -->
<!-- HEADER_FIELD Notice: Шмат думак снуецца ў дарозе... -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Арол -->
<h2><a href="http://knihi.com/Jakub_Kolas/">Якуб Колас</a></h2>
<h2>Арол</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шмат думак снуецца ў дарозе</p>
<p>Пад стук аднатонны калёс...</p>
<p>Пустэля!.. Ні хвой, ні бяроз,</p>
<p>А стэп замлявае ў знямозе…</p>
<p> </p>
<p>Мой друг дарагі! Што скажу я?</p>
<p>Прызнаюся шчыра: пра Вас</p>
<p>Я думаў, гадаў, і не раз.</p>
<p>Вітаў я зямельку чужую.</p>
<p> </p>
<p>Вітаў я і тыя куточкі,</p>
<p>Што Вас гадавалі ў красе,</p>
<p>I Вашы парывы, і радасці ўсе,</p>
<p>I добрыя дні Вашы й ночкі.</p>
<p> </p>
<p>I сумна было мне: нічога,</p>
<p>Нічога ж не ведаў, дзе Вы,</p>
<p>I думкі не йшлі з галавы —</p>
<p>Дзе ж Ваша праходзіць дарога?</p>
<p> </p>
<p>Няўжо ж не сустрэну ніколі</p>
<p>Ні ў гэтым, ні ў іншым краю</p>
<p>Вясну маладую маю,</p>
<p>Што ў ценю прыкрылі таполі?</p>
<p> </p>
<p>Няўжо ж і ў садочку вішнёвым,</p>
<p>Дзе Вы апявалі вясну,</p>
<p>Я болей на Вас не зірну,</p>
<p>І не пачую ўжо Вашага слова?..</p>
<p> </p>
<p>I раптам — адкуль, невядома —</p>
<p>Мільгнулася думка-страла:</p>
<p>Дзевятага згледжу арла —</p>
<p>I друга застану я дома.</p>
<p> </p>
<p>Быць можа, наіўнаю, смешнай</p>
<p>Пакажацца Вам варажба,</p>
<p>Ды ў ёй гаварыла журба</p>
<p>Душы мае стомленай, грэшнай.</p>
<p> </p>
<p> </p>
<p>I вот — прасвятліліся вочы...</p>
<p>Арол … светлакрылы!.. Арлу</p>
<p>Прыношу я чэсць і хвалу</p>
<p>За тое, што мне напрарочыў.</p>
<p> </p>
<p><i>30/V 1943</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>