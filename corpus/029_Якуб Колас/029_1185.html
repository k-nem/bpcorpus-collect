<div class="container">
<div class="book-utils">
<div id="qrcode"></div>
<a href="/Maksim_Rylski/Muziej_Lenina_u_Paroninie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Рыльскі -->
<!-- HEADER_FIELD CreationYear: 1907; 1937-1940; 1951 -->
<!-- HEADER_FIELD FirstPublicationYear: 1907; 1937-1940; 1951 -->
<!-- HEADER_FIELD LangOrig: ukr -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш,мастацкі/паэма -->
<!-- HEADER_FIELD Title: Музей Леніна ў Пароніне -->
<!-- HEADER_FIELD Translation: Якуб Колас -->
<h2><a href="http://knihi.com/Maksim_Rylski/">Максім Рыльскі</a></h2>
<h2>Музей Леніна ў Пароніне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Каля падножжа Татраў, дзе Яносік,</p>
<p>Брат Доўбуша й Кармелюка, гуляў</p>
<p>З адважнымі і смелымі хлапцамі.</p>
<p>Каля падножжа, там, дзе вечны шум ялін</p>
<p>Зліваецца з патокаў горных шумам,</p>
<p>Ляжыць мястэчка польскае. Там рэчка</p>
<p>Няўпынна падмывае берагі.</p>
<p>А побач з ёю ёсць дамок драўляны,</p>
<p>Дзе на франтоне польскі ззяе надпіс</p>
<p>Кароткі: “Справа Леніна бяссмертна”.</p>
<p> </p>
<p>Ён тут бываў. Ён тут з таварышамі,</p>
<p>З рабочымі страчаўся. Яго словы</p>
<p>Луналі тут, а потым прагрымелі,</p>
<p>На цэлы свет — і скаланулі свет!</p>
<p> </p>
<p>Мы увайшлі. Макеты два стаяць</p>
<p>Пры ўваходзе: домік у Сімбірску,</p>
<p>Дзе нарадзіўся ён, чыё жыццё</p>
<p>Было жыццём працоўных міліёнаў,</p>
<p>Чый розум асвятляў мільёнаў шлях.</p>
<p>А сэрца так шырока ахапляла</p>
<p>Біццё ўсіх сэрцаў простых на зямлі.</p>
<p>А поруч — той будыначак у Горы,</p>
<p>Дзе быў народжаны яго вялікі друг,</p>
<p>На ўсё жыццё таварыш і саратнік,</p>
<p>Народаў правадыр і ясны светач свету.</p>
<p>Браты-палякі! Добра вы зрабілі,</p>
<p>Паставіўшы дамочкі тыя поруч</p>
<p>I слаўны шлях вялікіх двух братоў,</p>
<p>Як шлях супольны, паказаўшы разам.</p>
<p>Сягоння і над Татрамі шуміць</p>
<p>Тых крыл узмах, што з верхавін Каўказа</p>
<p>Лёт пачалі ў ранішнім світанні.</p>
<p>I людзі вольныя ў краіне вольнай</p>
<p>Гавораць: справа Леніна бяссмертна,</p>
<p>Яна цвіце у Сталіна ў руках!</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Jakub_Kolas/">Якуб Колас</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>