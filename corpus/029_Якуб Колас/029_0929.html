<div class="container">
<div class="book-utils">
<div id="qrcode"></div>
<a href="/Jakub_Kolas/Letniaja_ranica_u_vioscy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1906-1907] -->
<!-- HEADER_FIELD FirstPublicationYear: 1906-1909; 1911-1914; 1917-1918; 1921-1924 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Апавяданні -->
<!-- HEADER_FIELD StyleGenre: мастацкі/апавяданне -->
<!-- HEADER_FIELD Title: Летняя раніца у вёсцы -->
<h2><a href="http://knihi.com/Jakub_Kolas/">Якуб Колас</a></h2>
<h2>Летняя раніца у вёсцы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Толькі што патухне на небе апошняя зорка, толькі чуць паспее разысціся цемната кароткае ночы і чырвоным пажарам загарыцца край неба на ўсходзе, вёска прачыхаецца, шум і трывога дня пачынае памалу ўхадзіць у сваю каляіну. Па вуліцы ўжо ідзе пастух з даўгою пугаю на кароткім пугаўі, з торбаю, перакінутаю цераз плячо, і крычыць на ўсё сяло:</p>
<p>– Выга-ня-я-я-я-яй!</p>
<p>Скрыпяць у хлявох вароты, мыкаюць каровы, бляюць авечкі. Пастух, стары Лукаш, ляскае пугаю, наганяе страх на сваіх належных: кароў, авец і свіней. Бабы з заспанымі тварамі спяшаюцца выганяць на вуліцу сваю жывёлу. Уся вуліца аж гаворыць ад рыкання валоў, бляяння авец, піску і рухкання свіней. Доўгая чарада жывёлы цягнецца па ўсёй вуліцы, падымае цэлую хмару пылу.</p>
<p>Заскрыпелі калодзезі; бабы з каромысламі і вёдрамі ідуць па ваду. Чуцен іх борзды і моцны говар і смех. Тонкімі, роўнымі слупкамі падымаецца белаваты дымок з комінаў і разліваецца ў небе клубочкамі і пераліваецца ў першых лучах сонца. Куры чародамі пазляталі з сваіх седалаў і ідуць пад камандаю пеўня разгрэбаць сметнікі. У канцы сяла загаргаталі гусі і качкі. Выпаліўшы ў печы на скорую руку, бабы з серпамі, гаршкамі, збанамі ідуць на поле. Іншыя нясуць люлькі за плячыма – маленькіх дзетак, бо з некім пакінуць іх дома. Другія вязуць і дзяцей і ўсе прыпасы ў калясцы. Загрукаталі калёсы. Уся вёска пусцее; астаюцца адны толькі дзеці ды старыя, каторых не могуць ужо занясці на поле іх слабыя ногі.</p>
<p> </p>
<p><i>[1906-1907]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>