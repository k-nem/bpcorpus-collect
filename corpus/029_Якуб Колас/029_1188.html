<div class="container">
<div class="book-utils">
<div id="qrcode"></div>
<a href="/Taras_Saucenka/Zavarazy_mianie,_volchvie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Тарас Шаўчэнка -->
<!-- HEADER_FIELD CreationYear: 1907; 1937-1940; 1951 -->
<!-- HEADER_FIELD FirstPublicationYear: 1907; 1937-1940; 1951 -->
<!-- HEADER_FIELD LangOrig: ukr -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш,мастацкі/паэма -->
<!-- HEADER_FIELD Title: "Заваражы мяне, волхве..." -->
<!-- HEADER_FIELD Translation: Якуб Колас -->
<h2><a href="http://knihi.com/Taras_Saucenka/">Тарас Шаўчэнка</a></h2>
<h2>"Заваражы мяне, волхве..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Заваражы мяне, волхве,</p>
<p>Дружа сівавусы!</p>
<p>Ты ўжо сэрца запячатаў,</p>
<p>Я ж яшчэ баюся.</p>
<p>Баюся я гарэлую</p>
<p>Пустку руйнаваці;</p>
<p>Яшчэ страшна, мой голубе,</p>
<p>Сэрца пахаваці...</p>
<p>Можа вернецца надзея,</p>
<p>Прыйдзе з той вадою,</p>
<p>Гаючаю, жывучаю —</p>
<p>Дробнаю слязою.</p>
<p>Можа вернецца з-за свету</p>
<p>Ў пустку зімаваці;</p>
<p>Хоць пабеліць з сярэдзіны</p>
<p>У гарэлай хаце.</p>
<p>I напаліць, і нагрэе,</p>
<p>I святло засвеціць...</p>
<p>Мо яшчэ раз абудзяцца</p>
<p>Мае думы-дзеці.</p>
<p>Мо яшчэ раз памалюся,</p>
<p>З дзеткамі заплачу;</p>
<p>Мо яшчэ раз сонца праўды</p>
<p>Хоць скрозь сон пабачу.</p>
<p>Стань жа братам, хоць абмані!</p>
<p>Скажы, што рабіці:</p>
<p>Ці маліцца, ці журыцца,</p>
<p>Ці голаў разбіці?!</p>
<p> </p>
<p>13 снежня 1844</p>
<p>С.-Пецярбург</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Jakub_Kolas/">Якуб Колас</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>