<div class="container">
<div class="book-utils">
<div id="qrcode"></div>
<a href="/Jakub_Kolas/Savieckija_hody_volat.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [06.11.1948] -->
<!-- HEADER_FIELD FilenameSuffix: volat -->
<!-- HEADER_FIELD FirstPublicationYear: 1908; 1946-1953; 1955; 1957-1958; 1960; 1962; 1965; 1967; 1972; 1998; 2008 -->
<!-- HEADER_FIELD Notice: Кожны год наш – гэта волат... -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Савецкія годы -->
<h2><a href="http://knihi.com/Jakub_Kolas/">Якуб Колас</a></h2>
<h2>Савецкія годы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Кожны год наш – гэта волат,</p>
<p>Дойлід мірны, сейбіт новы,</p>
<p>Воін грозны, што гатовы</p>
<p>Збіць з народаў рабства ковы,</p>
<p>Повен волі, дуж і молад.</p>
<p> </p>
<p>Крок іх цвёрды, смелы, ўдумны,</p>
<p>След іх – памятка патомкам...</p>
<p>Не спыніць пустым абломкам</p>
<p>Поступ к праўдзе, яснай, громкай, –</p>
<p>У свет новы і разумны.</p>
<p> </p>
<p>Азірну я шлях далёкі,</p>
<p>Што прайшлі мы ў нашы годы –</p>
<p>Змяты «контры», перашкоды,</p>
<p>Разгарнулі моц народы,</p>
<p>Узняліся пад аблокі.</p>
<p> </p>
<p>Хто не бачыць іх сягоння?</p>
<p>Хто не чуе іхняй сілы?</p>
<p>Нават Чэрчыль, змей бяскрылы,</p>
<p>На краю труны-магілы</p>
<p>Пра іх з злобаю гамоніць.</p>
<p> </p>
<p>Няхай гады з Уол-стрыта</p>
<p>Точаць-востраць на нас дзюбы –</p>
<p>Нам яны шукаюць згубы.</p>
<p>А ткнуць нос к нам – дамо ў зубы,</p>
<p>А палезуць – будуць біты.</p>
<p>Ёсць адзін шлях верны ў свеце;</p>
<p>Той, што ленінскім праменем</p>
<p>Свеціць ярка пакаленням,</p>
<p>Шлях, што зоркі Сталін-геній</p>
<p>Славай увянчаў-расквеціў.</p>
<p> </p>
<p>Множцеся ж вы, нашы годы!</p>
<p>Узрастайце, нашы сілы!</p>
<p>Шырай, вышай, нашы крылы!</p>
<p>Кроў, паўней бяжы па жылах,</p>
<p>Нашу моц гартуй заўсёды!</p>
<p> </p>
<p><i>да</i></p>
<p><i>[6 лістапада 1948]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>