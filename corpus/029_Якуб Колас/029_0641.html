<div class="container">
<div class="book-utils">
<div id="qrcode"></div>
<a href="/Jakub_Kolas/Piatrus-kasiec.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 1911 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пятрусь-касец -->
<h2><a href="http://knihi.com/Jakub_Kolas/">Якуб Колас</a></h2>
<h2>Пятрусь-касец</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Йшоў Пятрусь дадому з лугу,</p>
<p>Дзе ўвесь дзень касой вярнуў,</p>
<p>Па дарозе даў ён кругу,</p>
<p>Манапольку абагнуў.</p>
<p> </p>
<p>Ўзяў кручок ён і рухава</p>
<p>Выбіў корак, губы ўцёр,</p>
<p>На кручок зірнуў ласкава,</p>
<p>Галаву задраў, замёр.</p>
<p> </p>
<p>Пацякла гарэлка ў жылах,</p>
<p>Як бы спраўнік там прайшоў,</p>
<p>I Пятрусь пачуўся ў сілах,</p>
<p>Закіпела яго кроў.</p>
<p> </p>
<p>Сэрца ў грудзях так і б’ецца,</p>
<p>Лёгка — долу не чуваць,</p>
<p>Так і рынуўся б, здаецца,</p>
<p>Ён  «Лявоніху» скакаць.</p>
<p> </p>
<p>Вось Пятрусь прыйшоў дадому.</p>
<p>Хмель яго узбунтаваў,</p>
<p>I так весела старому —</p>
<p>Як бы зноў ён хлопцам стаў.</p>
<p> </p>
<p>Паглядзеў — няма нікога,</p>
<p>Пад палок, пад печ зірнуў,</p>
<p>Чорт залез ці што ў старога —</p>
<p>Ступу к грудзям прыгарнуў</p>
<p> </p>
<p>I пайшоў па хаце з ёю,</p>
<p>Тупнуў раз ён і другі,</p>
<p>Адбівае тахт нагою</p>
<p>I выпісвае кругі,</p>
<p> </p>
<p>Круціць ступу, абнімае</p>
<p>Ды сам сабе выцінае:</p>
<p> </p>
<p>«Бадай таго каваля</p>
<p>Мяцеліца замяла,</p>
<p> </p>
<p>Як ён мяне маладу</p>
<p>Замарозіў на ляду!»</p>
<p> </p>
<p>1911</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>