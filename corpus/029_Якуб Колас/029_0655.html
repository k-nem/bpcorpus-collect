<div class="container">
<div class="book-utils">
<div id="qrcode"></div>
<a href="/Jakub_Kolas/Rodnamu_kraju_znaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1914] -->
<!-- HEADER_FIELD FilenameSuffix: znaje -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Notice: Знае толькі Бог адзіны... -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Роднаму краю -->
<h2><a href="http://knihi.com/Jakub_Kolas/">Якуб Колас</a></h2>
<h2>Роднаму краю</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Знае толькі Бог адзіны,</p>
<p>Як мне любы лугавіны</p>
<p>I родныя межы,</p>
<p>Стужкі поля і дарогі,</p>
<p>Пустак немыя разлогі</p>
<p>I курганы-вежы;</p>
<p>Як мне мілы тыя хаты,</p>
<p>Дзе красуе мох калматы</p>
<p>На старэнькай стрэсе;</p>
<p>Гоман вузкіх ніў у полі,</p>
<p>Скібы жоўтыя і ролі,</p>
<p>Пташак спеў па лесе.</p>
<p>Знае Бог адзін, як мілы</p>
<p>Мне мужычыя магілы</p>
<p>I той крыж драўляны,</p>
<p>Пад каторым косці тлеюць,</p>
<p>Дзе бярозкі зелянеюць</p>
<p>I на дол пясчаны</p>
<p>Майскім ранкам слёзы роняць,</p>
<p>I галінкі ціха клоняць,</p>
<p>I шумяць маркотна.</p>
<p>Там я вырас, ўзгадаваўся,</p>
<p>Дзе спрадвеку заснаваўся</p>
<p>I бруіць дрыготна</p>
<p>Жаль вялікі і пакута,</p>
<p>Дзе пануе гора люта</p>
<p>I нуда разліта.</p>
<p>I я зросся з гэтым горам,</p>
<p>Як віхры-вятры з прасторам,</p>
<p>Як з загонам жыта.</p>
<p>А як песню заспяваю</p>
<p>Аб знішчоным гэтым краі,</p>
<p>Я не волен над сабою:</p>
<p>Спеў мяшаецца з слязою,</p>
<p>Плачам аддаецца.</p>
<p>Няхай стогне, няхай плача,</p>
<p>Покуль жыцце стане йначай</p>
<p>I скрозь цемрадзь і гушчары,</p>
<p>Нібы сонейка праз хмары,</p>
<p>Свет нам не прарвецца.</p>
<p> </p>
<p>[1914]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>