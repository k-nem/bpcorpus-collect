<div class="container">
<div class="book-utils">
<div id="qrcode"></div>
<a href="/Jakub_Kolas/Janiu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 1932 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Яню -->
<!-- HEADER_FIELD Title2: Прадстаўніку Кітая ў Жэневе -->
<h2><a href="http://knihi.com/Jakub_Kolas/">Якуб Колас</a></h2>
<h2>Яню</h2>
<h2 class="title2">Прадстаўніку Кітая ў Жэневе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ох, бедны Янь, цябе мне шкода:</p>
<p>Як ні спрачаўся ты з Сато,</p>
<p>Не падтрымаў цябе ніхто, —</p>
<p>Такая воўчая іх мода.</p>
<p> </p>
<p> </p>
<p>Эх, мілы мой! Там многа джэкаў,</p>
<p>Што выпускаюць трыбухі, —</p>
<p>Адпусціць папа ім грахі</p>
<p>За іх крывавую апеку.</p>
<p> </p>
<p>Хоць дыпламат ты, бедны Яне,</p>
<p>Ды ты наіўны чалавек,</p>
<p>Бо меў надзею, што за здзек —</p>
<p>Супроць японца пáпа ўстане.</p>
<p> </p>
<p>Дзівак! Ну што такое пáпа?</p>
<p>Старыя рэзгіні, труна!</p>
<p>Ты чуў адказ ад шаптуна?</p>
<p>Маліцца богу будзе, шляпа,</p>
<p> </p>
<p>Каб між Кітаем і японцам</p>
<p>Быў мір, калі той бог захоча.</p>
<p>Але раса, брат, выесць вочы,</p>
<p>Пакуль узыдзе тое сонца.</p>
<p> </p>
<p>Глядзі, як папавы «авечкі»</p>
<p>Шлюць за даларчыкі, рублі</p>
<p>Японцу з зброяй караблі, —</p>
<p>I папа будзе мець «на свечкі»!</p>
<p> </p>
<p>Дык кінь, брат Янь, ты спосаб гэты,</p>
<p>Вярніся лепш у свой Кітай</p>
<p>Ды за кітайскія Саветы</p>
<p>Ты голас голасна падай!</p>
<p> </p>
<p>1932</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>