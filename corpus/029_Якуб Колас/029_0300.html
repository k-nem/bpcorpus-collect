<div class="container">
<div class="book-utils">
<div id="qrcode"></div>
<a href="/Jakub_Kolas/Zakon_Trumena_i_ko.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 22.12.1951 -->
<!-- HEADER_FIELD FirstPublicationYear: 1908; 1946-1953; 1955; 1957-1958; 1960; 1962; 1965; 1967; 1972; 1998; 2008 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Закон» Трумэна i ко -->
<h2><a href="http://knihi.com/Jakub_Kolas/">Якуб Колас</a></h2>
<h2>«Закон» Трумэна i ко</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У Трумэну знайшлі бандыты</p>
<p>Сваю апору, друга, брата:</p>
<p>Сваяцтва з ім у іх багата –</p>
<p>Аднымі ніцьмі яны шыты.</p>
<p> </p>
<p>Адны ў іх мэты і імкненні,</p>
<p>I Бог адзін у іх – далары,</p>
<p>I клік адзін – вайна, пажары,</p>
<p>Грабеж, забойства, разбурэнне!</p>
<p> </p>
<p>Бандытам Трумэн, бос убогі,</p>
<p>Слуга марганаў і дзюпонаў,</p>
<p>Далараў сыпле сто мільёнаў –</p>
<p>«Для забяспекі і падмогі».</p>
<p>I кажа слова ім пры гэтым: –</p>
<p>Пальюцца грошы к вам ракою,</p>
<p>Я дам атруту, выдам зброю,–</p>
<p>Мы заўладаць павінны светам.</p>
<p> </p>
<p>Другіх да ўлады не дапусцім,</p>
<p>Амерыканцы – інша справа...</p>
<p>Бо мы – ўсясветная дзяржава,</p>
<p>Збудуем лад у нашым гусце.</p>
<p>Мы зоймем ўсе вышыні, вежы</p>
<p>I падаваць каманду будзем:</p>
<p>Нам, нам, вышэйшай расы людзям,</p>
<p>Павінен свет увесь належаць.</p>
<p> </p>
<p>Дык так, да «працы», мае брацці!</p>
<p>За вас прасіць я буду Бога</p>
<p>I папу рымскага старога,</p>
<p>Учынкі вашы мы аплацім.</p>
<p> </p>
<p>Шпіёньце, шкодзьце як найболей,</p>
<p>Служыце нам, не спіце ў шапку,</p>
<p>Але рабіце чыста, гладка,</p>
<p>Грахі ж мы вашы ўсе замолім.</p>
<p> </p>
<p>I шмат яшчэ казаў паганец,</p>
<p>Натхніцель чорнай сілы зброднай.</p>
<p>Гнеў не міне яго народны,</p>
<p>Мір ззяе ў свеце ясным раннем.</p>
<p> </p>
<p>Даволі вам шалець, бандыты,</p>
<p>Расціць у прагных сэрцах мары,</p>
<p>Вайны ж распаліце пажары –</p>
<p>Вы жорстка будзеце пабіты.</p>
<p> </p>
<p><i>22/ХІІ 1951</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>