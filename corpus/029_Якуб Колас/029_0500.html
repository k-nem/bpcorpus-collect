<div class="container">
<div class="book-utils">
<div id="qrcode"></div>
<a href="/Jakub_Kolas/Nie_biaduj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1907] -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Не бядуй! -->
<h2><a href="http://knihi.com/Jakub_Kolas/">Якуб Колас</a></h2>
<h2>Не бядуй!</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не бядуй, што сонца нізка,</p>
<p>Што прыходзіць нудны дзень,</p>
<p>Не бядуй, што восень блізка</p>
<p>I на дол кладзецца цень.</p>
<p> </p>
<p>Не бядуй, што снег халодны</p>
<p>Скрые землю ад вачэй:</p>
<p>Не загіне край твой родны</p>
<p>У тэй цемені начэй!</p>
<p> </p>
<p>Будзе час, і снег растане,</p>
<p>Прыйдзе зноў да нас вясна,</p>
<p>Ветла з неба сонца гляне,</p>
<p>Ачуняе старана.</p>
<p> </p>
<p>Не бядуй, што цяжка стала</p>
<p>Жыць у вечнай цемнаце,</p>
<p>Што нас доля вечна гнала,</p>
<p>Што жывём у беднаце.</p>
<p> </p>
<p>Не бядуй, што звіслі хмары,</p>
<p>Што нам сонца не відаць,</p>
<p>Не бядуй, што ўноч пажары</p>
<p>Сталі неба заліваць, –</p>
<p> </p>
<p>Дымам пойдзе ўсё ліхое,</p>
<p>Усё, што душыць нас і гне.</p>
<p>Вер, брат, – жыцце залатое</p>
<p>Будзе ў нашай старане.</p>
<p> </p>
<p>[1907]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>