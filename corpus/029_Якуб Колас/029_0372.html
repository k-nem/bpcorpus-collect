<div class="container">
<div class="book-utils">
<div id="qrcode"></div>
<a href="/Jakub_Kolas/Majovaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1924] -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Маёвае -->
<h2><a href="http://knihi.com/Jakub_Kolas/">Якуб Колас</a></h2>
<h2>Маёвае</h2>
<div style="height: 3rem"></div>
<!-- TOC_BEGIN -->
<a href="#chapter1">І</a><br/>
<a href="#chapter2">II</a><br/>
<a href="#chapter3">III</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І</h3>
<p> </p>
<p>Ён. Яна. Іх свет не месціць,</p>
<p>Іх каханне грэе, песціць,</p>
<p>Тчэ ружовае жыццё</p>
<p>I наводзіць забыццё.</p>
<p>Яна сёння будзе ў садзе.</p>
<p>Ёю ён ўвесь дзень жыве.</p>
<p>Вось надзеў ён галіфэ</p>
<p>I не йдзе — скарэй, плыве,—</p>
<p>Сам з сабою ў добрым ладзе.</p>
<p>Па Савецкай ідзе шпарка.</p>
<p>Вось спускаецца з гары.</p>
<p>Хоць не густа, хоць не ярка,</p>
<p>Але свецяць ліхтары.</p>
<p>Ён ступае праз правалы,</p>
<p>Што пабілі тратуар,</p>
<p>Лае брук той заняпалы,</p>
<p>Хоць сам чуць не камісар.</p>
<p>Ды за дошку зачапіўся,</p>
<p>Зірк — абцас далоў зваліўся,</p>
<p>I каб чуць — пабіў бы нос...</p>
<p>Эх, камхоз, камхоз, камхоз!</p>
<p> </p>
<p> </p>
<h3><a id="chapter2"></a>II</h3>
<p> </p>
<p>Вось і сад.</p>
<p>Тут пэндзаль патрэбен шырокі</p>
<p>I здольная трэба рука,</p>
<p>Каб выявіць сад мнагавокі</p>
<p>Здольным пяром мастака.</p>
<p>Мільгаюць галоўкі, як макі</p>
<p>На лёганькіх крыллях вятроў,</p>
<p>Шнуруюць кахання ваякі,</p>
<p>Як стада цыбатых буслоў;</p>
<p>Тут шэпты і моцныя словы</p>
<p>У гоман зліліся адзін,</p>
<p>I думаюць думкі галовы</p>
<p>Пра загс, рытуал акцябрын.</p>
<p>Заціхне ж, як поўнач тут зляжа,</p>
<p>Гэтае мора хвастоў,</p>
<p>А рэшту хай той вам даскажа,</p>
<p>Хто ведае тайны кустоў.</p>
<p> </p>
<p> </p>
<h3><a id="chapter3"></a>III</h3>
<p> </p>
<p>Ён глядзіць, яе шукае.</p>
<p>А чаму яе няма?</p>
<p>Дзе прычына і якая?</p>
<p>Абяцалася ж сама!</p>
<p>Разоў сем тут абмыляўся,</p>
<p>Злосцю зрок яго заслаўся.</p>
<p>Зірк — яна.</p>
<p>Ды не адна!</p>
<p>Сядзіць з кімся радам, шчыльна,</p>
<p>На яго глядзіць прыхільна,</p>
<p>На другога, на таго,</p>
<p>I галоўку прыхіліла.</p>
<p>Ярасць хлопца ахваціла —</p>
<p>Так зняважыла яго!</p>
<p>Кроў забіла маладая.</p>
<p>Ён тут доўга не гадае —</p>
<p>Шусь з дарожкі ды на іх!</p>
<p>Крок ступіў ды ў гэты міг</p>
<p>У гной нейкі праваліўся</p>
<p>I знячэўку паваліўся —</p>
<p>Смецце, бруд такі, што фэ!</p>
<p>Ён падняўся, азірнуўся</p>
<p>Ды павольна пацягнуўся</p>
<p>Мыць у Свіслач галіфэ.</p>
<p> </p>
<p>Трудна тлумачыць вас, лёсы людскія,</p>
<p>Камхозаву дзейнасць таксама.</p>
<p>Каб гэтага бруду сюды не навезлі,</p>
<p>Магла бы тут вынікнуць драма.</p>
<p> </p>
<p>[1924]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>