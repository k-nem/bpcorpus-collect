<div class="container">
<div class="book-utils">
<div id="qrcode"></div>
<a href="/Jakub_Kolas/Polymia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1926] -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Полымя» -->
<h2><a href="http://knihi.com/Jakub_Kolas/">Якуб Колас</a></h2>
<h2>«Полымя»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Замест павіншавання з 5-ю гадавінаю</p>
<p> </p>
<p>Я помню ноч адну ў дарозе:</p>
<p>Глухота, ціш,</p>
<p>I дол і ўзвыш</p>
<p>Ляжалі ў цемрадзі — імжы.</p>
<p>На цёмных ростанях — крыжы,</p>
<p>Бяроза боязна к бярозе</p>
<p>Тулілася ў нямой трывозе,</p>
<p>Лес — у затоенай пагрозе,</p>
<p>І зданню куст быў на мяжы.</p>
<p>Мяне сачылі ўсюды страхі —</p>
<p>Малы я. Цьма,</p>
<p>I зор няма,</p>
<p>I хоць бы голас дзе жывы,</p>
<p>Апроч тых посвістаў савы!</p>
<p>Ляжаць зацята-нема гмахі.</p>
<p>Я чую здушаныя ахі,</p>
<p>I робяць нейкія замахі</p>
<p>Унь тыя цёмныя равы!</p>
<p>Іду гасцінцам між прысады.</p>
<p>Ох, страшна мне</p>
<p>У цішыне!</p>
<p>I раптам — блісь агонь здалёк!</p>
<p>З душы апаў страхоцця мрок,</p>
<p>I зніклі чары чорнай здрады</p>
<p>I шэпты варожай нарады:</p>
<p>Мне песню сонечнай прынады</p>
<p>Спявае ў цьме той аганёк!</p>
<p>Гары ж і «Полымем» чырвоным</p>
<p>Шугні, агонь,</p>
<p>I цемрадзь-сонь</p>
<p>Развей, згані ад краю ў край,</p>
<p>Іскрыся іскрамі, палай!</p>
<p>Нясі святло і тым загонам,</p>
<p>ІІІто засталіся за кардонам,</p>
<p>Дзе брат мой стогне пад прыгонам,</p>
<p>I шлях яму ты асвятляй!</p>
<p> </p>
<p>[1926]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>