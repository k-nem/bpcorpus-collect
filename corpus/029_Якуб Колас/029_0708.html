<div class="container">
<div class="book-utils">
<div id="qrcode"></div>
<a href="/Jakub_Kolas/Stalin,_partyja_i_narod.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: 15.06.1938 -->
<!-- HEADER_FIELD FirstPublicationYear: 1911-1915; 1917-1938; 1940; 1962; 1967; 1972; 1979; 1988; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сталін, партыя i народ -->
<h2><a href="http://knihi.com/Jakub_Kolas/">Якуб Колас</a></h2>
<h2>Сталін, партыя i народ</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Цёмныя ночы, дні ліхалецця</p>
<p>Ткалі нам гора, бяду;</p>
<p>З дымам пажараў гойдаўся вецер,</p>
<p>Хмар наганяў грамаду.</p>
<p> </p>
<p>Грозна грымелі, глуха стагналі</p>
<p>Горы, даліны, лясы;</p>
<p>Клаліся густа зáсевы сталі</p>
<p>Ў кроплях крывавай расы...</p>
<p> </p>
<p>Глянь ты на стэпы, глянь на дарогі,</p>
<p>Сонца і ветра спытай:</p>
<p>Хто сабраў сілу для перамогі?</p>
<p>З кім быў рабочы, ратай?</p>
<p> </p>
<p>Сонца адкажа: Ленін і Сталін!</p>
<p>Вецер пацвердзіць: яны!</p>
<p>Разам з народам волю кавалі</p>
<p>Партыі слаўнай сыны.</p>
<p> </p>
<p> </p>
<p>* * *</p>
<p> </p>
<p>Шумна праходзяць творчыя годы,</p>
<p>Буйна растуць гарады,</p>
<p>Пышна буяюць новыя ўсходы –</p>
<p>Ленінскі сеў малады.</p>
<p> </p>
<p>Выйдзі на поле, глянь, падзівіся, –</p>
<p>Гмахі бязмежныя ніў,</p>
<p>Рэкі ў каналах дружна зліліся,</p>
<p>Морскі шугае разліў.</p>
<p> </p>
<p>Высі надзем’я поўны гаворкі –</p>
<p>Песень матораў без слоў.</p>
<p>Гэтакіх быстрых, гэтакіх зоркіх,</p>
<p>Дзе яшчэ знойдзеш арлоў?</p>
<p>Армія наша – гордасць краіны,</p>
<p>Сіла надзейная, шчыт.</p>
<p>Партыя, урад наш – мы ўсе адзіны, –</p>
<p>Непераможны граніт.</p>
<p> </p>
<p>Нам паслухмяныя рэкі і моры,</p>
<p>Артыка шле нам паклон.</p>
<p>Свецяць над намі сонца і зоры –</p>
<p>Сталінскі ясны закон.</p>
<p> </p>
<p>Хто ж даў народам столькі разгону?</p>
<p>Хто іх у высі падняў?</p>
<p>Пад бальшавіцкім сцягам чырвоным</p>
<p>Сталін нас дружбай абняў.</p>
<p> </p>
<p>Сее ён, сейбіт, промені згоды,</p>
<p>Каб красавала зямля.</p>
<p>Сталіну слава! Доўгія годы</p>
<p>Сэрцу краіны, Крамля!</p>
<p> </p>
<p>15/VI 1938</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>