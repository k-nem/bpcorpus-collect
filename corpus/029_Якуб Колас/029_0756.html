<div class="container">
<div class="book-utils">
<div id="qrcode"></div>
<a href="/Jakub_Kolas/U_zimni_viecar.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1910] -->
<!-- HEADER_FIELD FirstPublicationYear: 1906-1922; 1925-1926; 1928; 1958; 1961; 2007 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У зімні вечар -->
<h2><a href="http://knihi.com/Jakub_Kolas/">Якуб Колас</a></h2>
<h2>У зімні вечар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Загудуць вятругі ў полі,</p>
<p>Загалосяць, зашумяць,</p>
<p>Белым пылам задымяць</p>
<p>Ды засцелюць гоні-ролі,</p>
<p>Каб у холадзе-няволі</p>
<p>Рунь зялёную прымяць.</p>
<p> </p>
<p>Ноч распусціць хмары-косы,</p>
<p>Лён-кудзелю распляце,</p>
<p>Сядзе паняю ў куце,</p>
<p>А мароз белавалосы</p>
<p>Пойдзе ўсюды на ачосы</p>
<p>У лядзяным халаце.</p>
<p> </p>
<p>Эх, узнімецца тлум дзікі!</p>
<p>Загудуць кусты, лясы</p>
<p>На ўсе тоны-галасы,</p>
<p>Самі з’явяцца музыкі,</p>
<p>Баль наладзіцца вялікі,</p>
<p>Снег засцеле абрусы.</p>
<p> </p>
<p>А ты сядзеш, мая маці,</p>
<p>Ніці доўгія сукаць,</p>
<p>Думкі ж повесць будуць ткаць</p>
<p>Аб сынку, тваім дзіцяці,</p>
<p>Што ў няволі жыцце траціць,</p>
<p>Бо хадзіў волі шукаць.</p>
<p> </p>
<p>За акном сваёй чаргою</p>
<p>Вецер будзе вар’яцець,</p>
<p>Пухавую плесці сець.</p>
<p>Ты ж агорнешся тугою,</p>
<p>Як ноч гэтая смугою,</p>
<p>Сэрца будзе плакаць-млець.</p>
<p> </p>
<p>[1910]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>