<div class="container">
<div class="book-utils">
<div id="qrcode"></div>
<a href="/Jakub_Kolas/Sto_ciapier_za_zyccio_prostamu_narodu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1900-1906] -->
<!-- HEADER_FIELD FirstPublicationYear: 1907; 1925-1931; 1935; 1938; 1940-1941; 1943; 1952; 1959; 1982; 2009 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Апавяданні -->
<!-- HEADER_FIELD StyleGenre: мастацкі/апавяданне -->
<!-- HEADER_FIELD Title: [Што цяпер за жыццё простаму народу?] -->
<h2><a href="http://knihi.com/Jakub_Kolas/">Якуб Колас</a></h2>
<h2>[Што цяпер за жыццё простаму народу?]</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>–Што цяпер за жыццё простаму народу? Гарэлка цяпер дарагая, а вып’яш паўбутылак, так і ў галаве ні зашуміць, толька яшчэ больш захочаш. Прап’еш цэлы рубель альбо асьміну жыта і так п’яным не будзяш.</p>
<p>–За паншчынаю лепяй было. Хоць, бывала, і дастанецца ад пана палак з дзесятак, за то за дзесятку так нап’ешся, што і дадому ні патрафіш.</p>
<p>–Ну, гэта яшчэ ні бяда! – сказал другой М. – Нехай праваліцца гэта гарэлка, калі з голаду трэба памерці. Што ні год, то ўсё горш становіцца. Мусіць, скора канец света будзя. Бацька возстае на сына, сын на бацька. Раз М. упіўся, прышоў дадому і пачаў буяніць з сынам і нявесткаю. Сын ні даў яму есці і выгнаў бацьку вон із хаты. «Ідзі, – кажа, – туды, куды занёс асьміну жыта і там начуй». Г., нідоўга думая, запрог кабылу і паехаў у воласць падаваць сына на суд.</p>
<p>Прыехаўшы із воласці п’яны, прывязаўся к нявестке і даў такі добра ёй, так што на другі дзень яна звергла.</p>
<p>–Цяпер земшчына німала духу аднімя. Учора былі ў воласці і земскі начальнік прыказаў, каб каждае обшчаства паставіла хлебныя магазыны і сабіралі хлеб ад душы па 4 п[уды]. Цяпер хоць памірай. Добра таму, у каго зямлі многа, а сям’я малая. А як у мяне зямлі дзве дзесяціны, а сям’і дзесяць душ. Сабяры з поля, вымалаці да і аддай у магазын усё, а сам сядзі без хлеба.</p>
<p>–Але ж цяпер старшына і пісар добрыя сталі. Ужэ ім ні то, што было ўпярод. Ужэ ні скажа старшына: «Пайдзі, прынясі паўбутылак, тагды тваю жалабу запішу». Раз я згубіў квітанцыю і пашоў у воласць прасіць у старшыны, каб выдаў удаставерэнье аб лічнасці. Старшына мне знакомый, ні раз і гарэлку з нім піў, яшчэ як ён старшыною ні быў. А цяпер прышоў я ў воласць, а старшына кажа: «Я цябе ні знаю». Доўга я яго прасіў, а ён і гаварыць ні хоча. «Пайдзі, прынясі паўбутылак», – шапнуў мне падашэдшы стараста. Як толька я прынёс паўбутылак, старшына стаў гаварыць і нават папытаў, як жонка, дзеці маюцца.</p>
<p>Напіўшыся гарэлкі, старшына прыказаў памоцніку пісара напісаць удаставерэнье, а сам вышаў. Як толька ён вышаў, памоцнік кажа: «Пайдзі к старшыне, няхай ён табе напіша. Ты паўбутылак яму прынёс. А я за што буду пісаць». «Панічыку, – пачаў прасіць я, – памілуй, ні капейкі ў кішэні німа». «А мне што за дзела, што ў цябе грошай няма. Калі захочаш прынясці паўбутылак, так і ў жыда Моські пазычыш». Я бачу, што на дварэ ўжэ вечарэя, да і нічога з мае просьбы ні выдзя, пашоў к жыду, пазычыў саракоўку і купіў яшчэ памоцніку паўбутылак.</p>
<p>–Ох, цяпер ім ні то будзя. Ты чуў, што старшыну М… воласці за гэта ў астрог узялі.</p>
<p>–Да што нам з гэтага, што старшынам будзя горш, усё роўна нам ні будзя лепш.</p>
<p>–Эх ты, дурань стары, нічога ты ні панімаяш. Ты, як відна, лішнюю чарку выпіў. От ты, п’яніца, як прап’еш увесь свой хлеб, так тагды прыдзяцца і паследнюю сарочку аддаць на старшынову кішэню да на рот. Тагды з голаду акалеяш.</p>
<p>Цяпер, калі земскі пад носам, ні прыдзя старшына к табе ў хату і ні скажа жонцы: «Пячы, баба, кілбасу, а то ў астрог пасаджу».</p>
<p>Идя по улице, крестьяне натолкнулись на К., который шел из волостного правления, где был посажен в тюрьму.</p>
<p>Около трех производилось дело о построении приходской школы; но крестьяне не соглашались. Несколько раз были призываемы в волостное правление, где их насильно заставляли расписаться. Конечно, насильно их заставить не могли, хотя сажали в тюрьму.</p>
<p>Вот этот то К. и был посажен в тюрьму за то, что не хотел, или, вернее сказать, не умел расписаться, потому что был неграмотный. Встретившись с ним, крестьяне начали расспрашивать, что слышно в волости.</p>
<p>–Нехай праваліцца гэта воласць з старшыною разам. Насілу выбраўся, чуць не ўходалі мяне там. «Распішыся, – крычаць, – а то ні пусцім». Я і бажыўся, і кляўся, што ні ўмею пісаць, а яны: «Не, ты ўмеяш, да ні хочаш».</p>
<p>Калі людзі ні захочуць з голаду памерці, то не сагласяцца ставіць школу. На якога чорта гэта школа. Ёсць а[д]но ўчылішча, і будзя з нас. Пражылі мы нек свой век няграматные, пражывуць і нашы дзеці. Што з гэтае граматы? Усё роўна мужык панам ні будзя, а толькі істрацішся да паследняй капейкі, а пользы ні на грош.</p>
<p> </p>
<p>[1900-1906]</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>