<div class="container">
<div class="book-utils">
<div id="qrcode"></div>
<a href="/Jakub_Kolas/Varona_i_ziaziulka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Якуб Колас -->
<!-- HEADER_FIELD CreationYear: [1906-1907] -->
<!-- HEADER_FIELD FirstPublicationYear: 1909; 1928; 1962 -->
<!-- HEADER_FIELD Pravapis: A2008 -->
<!-- HEADER_FIELD SectionAuthor: Казкі са зборніка «Другое чытанне для дзяцей беларусаў» -->
<!-- HEADER_FIELD StyleGenre: мастацкі/казка -->
<!-- HEADER_FIELD Title: Варона i зязюлька -->
<h2><a href="http://knihi.com/Jakub_Kolas/">Якуб Колас</a></h2>
<h2>Варона i зязюлька</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Даўно, даўно гэта было, не за памяць нашых дзядоў. Украў святы Пётра ў святога Юрая каня. На святога Пётра Юрай падаў у суд Богу. Пётра ўзяў у сведку зязюльку, а Юрай — варону.</p>
<p>– Ну, як было дзела? — пытае бог у зязюлькі.</p>
<p>– Ку-піў! Ку-піў! Ку-піў! — кукуе зязюлька.</p>
<p>– Укра-а-аў! Укра-а-аў! Укра-а-аў! — гракае варона.</p>
<p>Бог разабраў дзела і кажа зязюльцы:</p>
<p>— За тое, што ты лжэш, ты будзеш кукаваць толькі да Пятра.</p>
<p>А вароне кажа:</p>
<p>— Ты казала праўду, і ты будзеш гракаць увесь год.</p>
<p>Дык вось чаму зязюлька кукуе толькі да Пятра, а варона гракае ўвесь год.</p>
<p> </p>
<p><i>[1906–1907]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>