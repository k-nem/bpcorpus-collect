<div class="container">
<div class="book-utils">
<div id="qrcode"></div>
<a href="/Kandrat_Krapiva/Novaja_jekcienija_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1922 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 52-53 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1922 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Новая екценія -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Новая екценія</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p><i>Да абнаўленскага</i></p>
<p><i>руху на Беларусі</i></p>
</div>
<div class="CLEAR"></div>
<p> </p>
<p>К табе мая малітва:</p>
<p>Ты нам мітрапаліта</p>
<p>Падай, госпадзі!</p>
<p> </p>
<p>Яшчэ прашу нясмела:</p>
<p>Клабук яму ты белы</p>
<p>Падай, госпадзі!</p>
<p> </p>
<p>І мне ты на забаўку</p>
<p>Хаця ўжо камілаўку</p>
<p>Падай, госпадзі!</p>
<p> </p>
<p>Апроч таго, я ў бога</p>
<p>Прашу зусім нямнога,</p>
<p>Падай, госпадзі!</p>
<p> </p>
<p>Лагоднай я натуры,</p>
<p>Штодзень ты мне хаўтуры</p>
<p>Падай, госпадзі!</p>
<p> </p>
<p>І кожную нядзелю</p>
<p>Па дваццаць пяць вяселляў</p>
<p>Падай, госпадзі!</p>
<p> </p>
<p>Не ў год раз, а на месяц</p>
<p>Ты радаўніцаў з дзесяць</p>
<p>Падай, госпадзі!</p>
<p> </p>
<p>А коляды, вялікдзень</p>
<p>Хаця па разу ў тыдзень</p>
<p>Падай, госпадзі!</p>
<p> </p>
<p>Ты з вёсак і мястэчак</p>
<p>Двухногіх мне авечак</p>
<p>Падай, госпадзі!</p>
<p> </p>
<p>І вострыя мне ножны,</p>
<p>Авец каб стрыгчы можна,</p>
<p>Падай, госпадзі!</p>
<p> </p>
<p>Тады з аднэй авечкі</p>
<p>Я воўну дам на свечкі</p>
<p>Табе, госпадзі!</p>
<p> </p>
<p>Ратуй мяне ў няшчасці</p>
<p>І ад бальшавіцкай напасці,</p>
<p>Госпадзі, памілуй!</p>
<p>Госпадзі, памілуй!</p>
<p>Госпадзі, памілуй!</p>
<p> </p>
<p><i>1922</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>