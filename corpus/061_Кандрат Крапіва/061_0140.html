<div class="container">
<div class="book-utils">
<div id="qrcode"></div>
<a href="/Kandrat_Krapiva/Plac_abyvaciela_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1930 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 228-229 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1930 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Плач абывацеля -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Плач абывацеля</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вялікіх дзён не будаўнік,</p>
<p>Не рад ні сонцу, ні вясне,—</p>
<p>Ён цэлы дзень, як дзень вялік,</p>
<p>У камізэльку плача мне:</p>
<p> </p>
<p>«Хаджу пануры між людзей,</p>
<p>І кроў цячэ з балючых ран;</p>
<p>Гляджу на шэрагі падзей,</p>
<p>Як абагулены баран.</p>
<p> </p>
<p>Пакутных думак чарвякі</p>
<p>Мазгі расточваюць парой:</p>
<p>Ды хто ж, урэшце, я такі?</p>
<p>Ці абывацель, ці герой?</p>
<p> </p>
<p>Не ўбачыць хіба мо сляпы</p>
<p>Напорных трактарных калон,</p>
<p>Але ж — малюсенькі, скупы</p>
<p>Наборнай кніжыцы талон.</p>
<p> </p>
<p>Пяком калгасы, як бліны,</p>
<p>І ліквідуем кулака,</p>
<p>А тут працерліся штаны,</p>
<p>І рад бы каплі малака.</p>
<p> </p>
<p>З скаромным праца йдзе спарней,</p>
<p>І сала з’еў бы я кусок,</p>
<p>Дык абагулілі свіней,</p>
<p>І вось — падцягвай паясок.</p>
<p> </p>
<p>Калгасны рух штодзень шырэй,</p>
<p>А ные ўсё ж душа мая:</p>
<p>Як абагуляць і курэй,</p>
<p>Як буду без яечні я?</p>
<p> </p>
<p>Вялікі шлях наш у жыцці,</p>
<p>І не папросіш — «падвязі».</p>
<p>А як не еўшы тут дайсці?</p>
<p>Ды без галёшаў па гразі?»</p>
<p> </p>
<p>Яму ж сярдзіта я ў адказ:</p>
<p>«Цягніся, дзядзечка, ў хвасце:</p>
<p>Нічога вы — мільён хоць вас —</p>
<p>Для будаўніцтва не дасце».</p>
<p> </p>
<p>Ад абывацельскай нуды</p>
<p>Ў вачах — кругі, на сэрцы — муць,</p>
<p>І я спяшаюся тады</p>
<p>Паветра чыстага дыхнуць.</p>
<p> </p>
<p><i>1930</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>