<div class="container">
<div class="book-utils">
<div id="qrcode"></div>
<a href="/Ivan_Krylou/Asiol.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Асёл -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Асёл</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі сусвет Юпітэр засяляў,</p>
<p>Ствараючы жывёлін розных масу,</p>
<p>Дык і Асёл на свет тады папаў.</p>
<p>Але наўмысле, ці не меў ён часу,</p>
<p>          Ці, можа, не было патрэбнага прыпасу, -</p>
<p>А толькі грамаўладны маху даў:</p>
<p>Асёл як белка ростам выглядаў.</p>
<p>          Асла амаль ніхто не прыкмячаў,</p>
<p>А ён пыхлівы быў і наракаць пачаў.</p>
<p>          Аслу хацелася павыхваляцца,</p>
<p>          А чым, калі такі малы,</p>
<p>          Што сорамна і ў людзі паказацца?</p>
<p>Вось да Юпітэра прыстаў ён горш смалы,</p>
<p>          Каб той яму прыбавіў росту.</p>
<p>«Ах, змілуйся! Няма больш сіл маіх!</p>
<p>Львы, барсы і сланы ў пашане ад усіх,</p>
<p>          А я... Не вытрымаю проста!</p>
<p>          Чаму ты іх высока ўзнёс,</p>
<p>                   А нам такі благі даў лёс,</p>
<p>          Што пра аслоў ніхто ні слова?</p>
<p>А каб з цяля хаця я ростам быў,</p>
<p>Дык пыху б і са льва і з барса збіў,</p>
<p>          І пра мяне ўвесь свет бы гаварыў».</p>
<p>                   Штодзень нанова</p>
<p>          Асёл Зевесу тое ж пеў</p>
<p>                   І так дадзеў,</p>
<p>          Што ў рэшце рэшт мальбы Асловай</p>
<p>                   Паслухаўся Зевес:</p>
<p>Зрабіў Асла жывёлінай вялікай,</p>
<p>А звыш таго такі даў голас дзікі,</p>
<p>          Што мой вушаты Геркулес</p>
<p>          Перапалохаў цэлы лес.</p>
<p>                   «Што там за звер? Якога роду?</p>
<p>          Зубаты, мусіць? Мае шмат рагоў?»</p>
<p>Ну, толькі й гутаркі, што пра яго.</p>
<p>А што ж далей было? Не прамінула году,</p>
<p>          Усе пазналі, што Асёл -</p>
<p>          Дурніла, вось і ўсё,</p>
<p>Нічым нікому ён не грозіць,</p>
<p>І на Асле ваду ўжо возяць.</p>
<p> </p>
<p>Высокасць гэткая не варта ні граша,</p>
<p>Калі высокі чын, ды нізкая душа.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>