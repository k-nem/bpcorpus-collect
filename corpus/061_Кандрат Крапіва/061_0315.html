<div class="container">
<div class="book-utils">
<div id="qrcode"></div>
<a href="/Ivan_Krylou/Vouk_i_Mysania.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Воўк і Мышаня -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Воўк і Мышаня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>          Разбойнік шэры Воўк</p>
<p>У цёмны лес авечку завалок,</p>
<p>          Вядома, што не ў госці:</p>
<p>          Абжора з беднай шкуру здзёр</p>
<p>                   І так заўзята жор,</p>
<p>          Што на зубах хрусцелі косці.</p>
<p>Хоць ён і прагны быў, ды з'есці ўсё не мог,</p>
<p>          Запас пакінуўшы, ён побач лёг</p>
<p>                   Адпачываць ад сытнага абеду,</p>
<p>          Ды мяса пах прывабіў тут суседа -</p>
<p>          Малое Мышаня, што поблізу жыло.</p>
<p>          Па мху яно падкралася ціхутка,</p>
<p>Крыху схапіла мяска й хутка</p>
<p>                   Пабегла да сябе ў дупло.</p>
<p>          Заўважыўшы такую страту,</p>
<p>                   Воўк мой</p>
<p>          Завыў страшэнна: «Стой!</p>
<p>          Лавіце злодзея! Разбой!</p>
<p>          Ён загубіў мяне, пракляты!</p>
<p>          Усё дарэшты выкраў з хаты».</p>
<p> </p>
<p>Такі быў выпадак на рынку ў свята:</p>
<p>У Клімыча-суддзі гадзіннік нехта ўкраў.</p>
<p>«Лавіце злодзея!» - суддзя тут крык узняў.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>