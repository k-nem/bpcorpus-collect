<div class="container">
<div class="book-utils">
<div id="qrcode"></div>
<a href="/Kandrat_Krapiva/Cort_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1927 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 211 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1927 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/басня -->
<!-- HEADER_FIELD Title: Чорт -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Чорт</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>(Байка)</p>
<p> </p>
<div class="EPIGRAPH">
<p>Кажух ляжыць, а дурань</p>
<p>дрыжыць.</p>
<p>Народная прыказка</p>
</div>
<div class="CLEAR"></div>
<p> </p>
<p>На свеце жыў Янук-сынок</p>
<p>У нейкіх Мамы й Таты;</p>
<p>Гадкоў яму было мо пяць.</p>
<p>Вось раз, калі куткі ахутаў змрок,</p>
<p>Бацькі уклалі хлопца спаць,</p>
<p>А самі выйшлі з хаты:</p>
<p>Каровы Матка падаіць,</p>
<p>А Бацька коні напаіць.</p>
<p>Але малому Януку</p>
<p>Вачэй ніяк не зводзіць сон,</p>
<p>Бо нешта чорнае ў кутку</p>
<p>На лаве ля красён</p>
<p>Убачыў раптам ён:</p>
<p>Касматае, з зялёнымі вачыма,</p>
<p>Дым чорны ў страха верне з ляпы</p>
<p>І з кіпцюрамі лапы.</p>
<p>Шавеліцца і крэкча страх, нібы падняцца цяжка</p>
<p>Абмёр пад коўдраю хлапчына,</p>
<p>Пабеглі па плячах мурашкі,</p>
<p>І сталі валасы дубка</p>
<p>У небаракі Янука,</p>
<p>Аж зуб на зуб не пападзе.</p>
<p>Чуць не памёр наш блазан у бядзе,</p>
<p>Пакуль не ўчуў, што Бацька йдзе.</p>
<p>Тады з пасцелі — скок ды сам бягом адтуль.</p>
<p>— А татачка, вунь чорт! А міленькі, ратуй!</p>
<p>— Дзе чорт? Вось гэта? Ха-ха-ха!</p>
<p>Ну й дурань жа ты, Янка!</p>
<p>Свайго спужаўся кажуха.</p>
<p>А Янку трэсла ліхаманка.</p>
<p> </p>
<p>Чытач чакае звыклае маралі?</p>
<p>Дык я ж пра тых — «у футарале»,</p>
<p>Што ў промнях сонца яснага</p>
<p>Баяцца ценю ўласнага.</p>
<p> </p>
<p><i>1927</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>