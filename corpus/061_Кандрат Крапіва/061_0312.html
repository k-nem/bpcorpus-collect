<div class="container">
<div class="book-utils">
<div id="qrcode"></div>
<a href="/Ivan_Krylou/Varona_i_Lisica.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Варона і Лісіца -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Варона і Лісіца</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не раз казалі свету шчыра,</p>
<p>Што лесціць брыдка, шкодна, але ўсё дарма:</p>
<p>У сэрца лесць пратышчыцца сама.</p>
<p> </p>
<p>Вароне неяк Бог паслаў кусочак сыра;</p>
<p>          Варона, радая сырку,</p>
<p>Збіралася паснедаць на суку,</p>
<p>          Але задумалася, сыр узяўшы ў дзюбу.</p>
<p>Якраз Ліса тут бегла, як на згубу.</p>
<p>Раптоўна сырны дух Лісіцу запыніў:</p>
<p>Лісіца бачыць сыр, - сыр Ліску паланіў.</p>
<p>Да дрэва хітры звер на дыбках падыходзіць,</p>
<p>Хвастом павільвае, з Вароны воч не зводзіць,</p>
<p>          І кажа соладка, ледзь дышучы, Ліса:</p>
<p>                   «Што за цудоўная краса!</p>
<p>Якая шыйка! Колькі ў вочках ласкі!</p>
<p>Каб расказаць, дык гэта ж проста казкі!</p>
<p>А дзюбка, пер'ейка! У захапленні я.</p>
<p>Ты, мабыць, і пяеш ляпей за салаўя.</p>
<p>Красуня, заспявай! А што, калі, сястрыца,</p>
<p>Яшчэ б і голасам магла ты пахваліцца?</p>
<p>          Пры харастве такім была б ты ў нас царыца!»</p>
<p>Ледзь утрымалася красуня на суку,</p>
<p>          Такія чуючы пахвалы.</p>
<p>Ад радасці дух сперла ў валляку,</p>
<p>Варона каркнула наколькі сілы стала.</p>
<p>Сыр выпаў, а Ліса - якраз таго й чакала.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>