<div class="container">
<div class="book-utils">
<div id="qrcode"></div>
<a href="/Kandrat_Krapiva/Dzivak-navatar_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1966 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 288-289 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзівак-наватар -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Дзівак-наватар</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нямала ёсць яшчэ натур</p>
<p>Дзівацкіх паміж нас.</p>
<p>Жыве адзін такі Артур</p>
<p>(Папросту — Апанас).</p>
<p> </p>
<p>Наватар, што ні гавары!</p>
<p>Мастак па-свойму гнуць:</p>
<p>Усё нагамі дагары</p>
<p>Гатоў перавярнуць.</p>
<p> </p>
<p>Што да яго стварыў народ,</p>
<p>Яму не пад нутро:</p>
<p>На ўсё ён толькі крывіць рот</p>
<p>І буркае: «Старо».</p>
<p> </p>
<p>Ці ёсць з таго карысць, ці не,</p>
<p>Не здольны думаць ён,</p>
<p>А рад усякай навіне</p>
<p>Аддаць зямны паклон.</p>
<p> </p>
<p>І так ён прагне навіны,</p>
<p>Ў такі ўвайшоў азарт,</p>
<p>Што нават стаў насіць штаны</p>
<p>Шырынкаю назад.</p>
<p> </p>
<p>Усёй ваколіцы наўздзіў</p>
<p>(Я праўду гавару)</p>
<p>Ён нават сад перасадзіў</p>
<p>Карэннямі ўгару.</p>
<p> </p>
<p>Тут людзі ахнулі: — Ого!</p>
<p>Вось гэта навіна! —</p>
<p>Пасля спыталіся ў яго:</p>
<p>— А дзе ж садавіна?</p>
<p> </p>
<p><i>1966</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>