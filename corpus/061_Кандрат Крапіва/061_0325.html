<div class="container">
<div class="book-utils">
<div id="qrcode"></div>
<a href="/Ivan_Krylou/Zajac_na_ablavie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Іван Крылоў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Байкі -->
<!-- HEADER_FIELD Title: Заяц на аблаве -->
<!-- HEADER_FIELD Translation: Кандрат Крапіва -->
<h2><a href="http://knihi.com/Ivan_Krylou/">Іван Крылоў</a></h2>
<h2>Заяц на аблаве</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>          Сабраўшыся вялікай чарадой,</p>
<p>          Звяры мядзведзя аблажылі,</p>
<p>          Сярод палянкі задушылі</p>
<p>                   І дзеляць між сабой,</p>
<p>                   Хто колькі закавеліць.</p>
<p>І Заяц тут на вуха медзвядзёва цэліць.</p>
<p>          «Чакай! - крычаць яму. - Пастой!</p>
<p>          А ты, касы, чаму грабеш дзялянку?</p>
<p>Цябе на лоўлі штось ніхто не заўважаў».</p>
<p>          «Ну, што вы, хлопцы! - Заяц адказаў. -</p>
<p>          А з лесу хто ж яго, калі не я, пужаў</p>
<p>          І вам даставіў проста на палянку?</p>
<p>                   Таму ён і не ўцёк».</p>
<p>Хоць гэту ўсю лухту было і слухаць смешна,</p>
<p>          Але маніў ён так пацешна,</p>
<p>Што вушка атрымаў мядзведжага шматок.</p>
<p> </p>
<p>          Хоць з выхвалякаў і смяюцца,</p>
<p>Аднак ім часцяком дзялянкі дастаюцца.</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Kandrat_Krapiva/">Кандрат Крапіва</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>