<div class="container">
<div class="book-utils">
<div id="qrcode"></div>
<a href="/Kandrat_Krapiva/Biblija_ludajeda_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1942 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 262-263 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Біблія людаеда -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Біблія людаеда</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>— Бог Вотан на небе,</p>
<p>Адольф — на зямлі,—</p>
<p>Вось мой закон і скрыжалі:</p>
<p>Бі, разбурай, душы і палі,</p>
<p>Каб падалі ніц і дрыжалі.</p>
<p> </p>
<p>Той самы любімы з маіх салдат,</p>
<p>Хто гэты закон выпаўняе аддана,</p>
<p>Хто самы крывавы бязлітасны кат,</p>
<p>Таму і любоў і пашана.</p>
<p> </p>
<p>Хто кроў чалавечую піць прывык,</p>
<p>Жанчынам вырэзвае грудзі,</p>
<p>Хто храбра дзяцей падымае на штык,</p>
<p>У царстве нябесным той будзе.</p>
<p> </p>
<p>Я кроўю абшары зямныя залью,</p>
<p>І стануць рабамі народы,</p>
<p>І будуць угнойваць сабою зямлю</p>
<p>У славу арыйскай пароды.</p>
<p> </p>
<p>Да ўлады я смела па трупах пайду,</p>
<p>Ступаючы кованым ботам,</p>
<p>І свет, як канцлагер, вакол абвяду</p>
<p>Калючым гартованым дротам.</p>
<p> </p>
<p>Мы на гэта скажам гаду:</p>
<p>— Грозен рак, ды вочы ззаду!</p>
<p> </p>
<p><i>1942</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>