<div class="container">
<div class="book-utils">
<div id="qrcode"></div>
<a href="/Kandrat_Krapiva/Nas_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1929 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 125-127 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1929 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Наш» -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>«Наш»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хай пяро не міне</p>
<p>Навуковых «глыбінь»:</p>
<p>Зацікавіў мяне</p>
<p>«Навуковец» адзін.</p>
<p> </p>
<p>«Аб’ектыўны» наскрозь</p>
<p>І лаяльны той спец,—</p>
<p>«Тэндэнцыйнасці» вось</p>
<p>Ён не можа цярпець.</p>
<p> </p>
<p>Каб «тэндэнцый» не знаць,</p>
<p>Каб не псулі настрой,</p>
<p>Рад палітыку гнаць</p>
<p>З кабінета мятлой.</p>
<p> </p>
<p>Часам Маркса заве,</p>
<p>Каб «патрапіць у лад»,</p>
<p>Ды ў яго галаве</p>
<p>Метафізікі склад.</p>
<p> </p>
<p>Не вылазіць ніяк</p>
<p>Ён з сваіх каляін:</p>
<p>І бядняк, і кулак —</p>
<p>«Наагул селянін».</p>
<p> </p>
<p>Бо вазьмі ж тут разжуй,</p>
<p>Не жаваў чаго век:</p>
<p>Пралетар і буржуй —</p>
<p>«Наагул чалавек».</p>
<p> </p>
<p>Ды які ж бо там чорт</p>
<p>Ім паставіў драты?</p>
<p>І рабочы, і Форд —</p>
<p>«Па заводу браты».</p>
<p> </p>
<p>А «наогул»-то ён</p>
<p>«Нашым шляхам ідзе».</p>
<p>«Не прадасць за мільён</p>
<p>Пралетарскіх ідэй».</p>
<p> </p>
<p>Так, на словах-то наш,</p>
<p>Толькі к чорту глядзіць:</p>
<p>Яго маслам ты маж,</p>
<p>А ён дзёгцем смярдзіць.</p>
<p> </p>
<p><i>1929</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>