<div class="container">
<div class="book-utils">
<div id="qrcode"></div>
<a href="/Kandrat_Krapiva/Dva_kachanni_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1929 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 128-129 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1930 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Два каханні -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Два каханні</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Жыў на вёсцы кулачок,</p>
<p>А ў яго — каровы.</p>
<p>У саўгасе ж быў бычок —</p>
<p>Завадскі, здаровы!</p>
<p> </p>
<p>Яшчэ ёсць у кулачка</p>
<p>Шмат чаго багата;</p>
<p>У яго была й дачка —</p>
<p>Гладкая, Агата.</p>
<p> </p>
<p>Закахаўся у дачку</p>
<p>Кіраўнік саўгасу.</p>
<p>А чаго ж глядзець бычку?</p>
<p>Ён не траціў часу.</p>
<p> </p>
<p>Покуль кляўся кіраўнік</p>
<p>У каханні шчырым,</p>
<p>Дык кароў кулацкіх бык</p>
<p>Пакахаў з чатыры.</p>
<p> </p>
<p>Пахаджае па дварэ</p>
<p>Маладзец рагаты,</p>
<p>З кулака ён не бярэ</p>
<p>Аніякай платы.</p>
<p> </p>
<p>Задаволена раве</p>
<p>Рызыкант-асілак,—</p>
<p>У рагатай галаве</p>
<p>Не шукаць памылак.</p>
<p> </p>
<p>Хай працуе ён здароў,</p>
<p>Хоць у дзесяць столак,</p>
<p>Хай кахае больш кароў</p>
<p>Ды прыгожых цёлак.</p>
<p> </p>
<p>Вось наконт кіраўніка</p>
<p>Погляд болей строгі:</p>
<p>Ён — ці сябар кулака,</p>
<p>Ці мо бык бязрогі,</p>
<p> </p>
<p>Што кулацкі цягне воз</p>
<p>Дый не разумее.</p>
<p>Хай накруцяць яму хвост,</p>
<p>Хто хруціць умее!</p>
<p> </p>
<p><i>1929</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>