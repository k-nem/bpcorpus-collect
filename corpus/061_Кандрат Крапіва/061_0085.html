<div class="container">
<div class="book-utils">
<div id="qrcode"></div>
<a href="/Kandrat_Krapiva/Kalhasny_dzied_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1936 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 253-254 -->
<!-- HEADER_FIELD FilenameSuffix: zbor5 -->
<!-- HEADER_FIELD FirstPublicationYear: 1936 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Калгасны дзед -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Калгасны дзед</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І з выгляду просты, і проста адзет,</p>
<p>Ды гэта не проста, не так сабе дзед,</p>
<p> </p>
<p>І шэрая світка зусім ні пры чым,—</p>
<p>У дзеда важнецкі інспектарскі чын.</p>
<p> </p>
<p>Інспектар па якасці — гэта ж не жарт!</p>
<p>Патрэбны тут веды, і пільнасць, і гарт,</p>
<p> </p>
<p>І чын яму спаць не дае па начах,—</p>
<p>Мільгаюць у дзеда агрэхі ў вачах.</p>
<p> </p>
<p>Вясновае сонца вачэй не пратрэ,</p>
<p>А дзеда ўжо клопат, руплівасць бярэ,</p>
<p> </p>
<p>А чын ужо штурхае дзеда пад бок:</p>
<p>— Таварыш інспектар! Пара, галубок...</p>
<p> </p>
<p>І птушак дасужых звіняць галасы,</p>
<p>І дзедавы ногі шчымяць ад расы.</p>
<p> </p>
<p>Ды ногі-то, ўласна, зусім ні пры чым,</p>
<p>І моршчыцца ў дзеда ёсць многа прычын:</p>
<p> </p>
<p>Вунь шэрае штосьці на чорнай раллі,—</p>
<p>Няўжо бо нядбайнікі зноў падвялі?</p>
<p> </p>
<p>І грозна і гнеўна глядзіць ён на грэх,—</p>
<p>І ўсыпле ж дзед Сцёпку за гэты агрэх!</p>
<p> </p>
<p>За тое, што добра дагледзеў вясны,</p>
<p>У прэмію дзеду падносяць штаны.</p>
<p> </p>
<p>Штаны як штаны... Мо каб крышку вужэй,</p>
<p>Ды гонар для дзеда за ўсё даражэй.</p>
<p> </p>
<p>Дахаты ён прыйдзе, пакажа старой:</p>
<p>— Ты ўсё мяне лаеш, а я вось герой.</p>
<p> </p>
<p>Прытуліць старую к сівой барадзе</p>
<p>І горда падарак на стол пакладзе.</p>
<p> </p>
<p><i>1936</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>