<div class="container">
<div class="book-utils">
<div id="qrcode"></div>
<a href="/Kandrat_Krapiva/Hitler_Marcie_pahrazaje,_camu_Marta_nie_radzaje_zbor5.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Кандрат Крапіва -->
<!-- HEADER_FIELD CreationYear: 1944 -->
<!-- HEADER_FIELD Edition: Крапіва К. Збор твораў у пяці тамах. Том І. Вершы, байкі, эпіграмы, паэмы.— Мн., «Маст. літ.», 1974. - с. 273 -->
<!-- HEADER_FIELD FilenameSuffix: zbor5 -->
<!-- HEADER_FIELD Pravapis: A1957 -->
<!-- HEADER_FIELD SectionsTheme: Айчынныя аўтары -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Гітлер Марце пагражае, чаму Марта не раджае -->
<h2><a href="http://knihi.com/Kandrat_Krapiva/">Кандрат Крапіва</a></h2>
<h2>Гітлер Марце пагражае, чаму Марта не раджае</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Адзін з паплечнікаў Гітлера ў сваёй прамове папракаў нямецкіх жанчын, што яны не хочуць павялічваць насельніцтва Германіі.</p>
</div>
<div class="CLEAR"></div>
<p> </p>
<p>Ганса з фронту ждала Марта,</p>
<p>Ждала доўга і упарта,</p>
<p>Аб каханым, аб вяселлі</p>
<p>Часта марыла ў пасцелі,</p>
<p>Толькі... выйшла чапуха:</p>
<p>Чэрві з’елі жаніха.</p>
<p> </p>
<p>Жаніхоў на фронце многа,</p>
<p>Марта выбрала другога.</p>
<p>Працякло ўжо шмат вады,</p>
<p>Што ж не едзе малады?</p>
<p>Што няма ваякі?</p>
<p>Трапіў Франц яе туды,</p>
<p>Дзе зімуюць ракі.</p>
<p> </p>
<p>Абяцаў прыехаць Герман,</p>
<p>Толькі вось прыйшла зіма</p>
<p>І даўно мінуўся тэрмін,</p>
<p>А ўсё Германа няма.</p>
<p>Ах, няшчасны, божа мой!</p>
<p>Ён «захоплены» другой.</p>
<p> </p>
<p>Фрыцу рыжаму, відаць,</p>
<p>Сэрца прыйдзецца аддаць.</p>
<p>Фрыц да Марты бег жаніцца</p>
<p>Ды сустрэўся са штыком,</p>
<p>І прыйшлося таму Фрыцу</p>
<p>Паміраць халасцяком.</p>
<p> </p>
<p>Ёсць яшчэ Аскар і Вілі,</p>
<p>Іх на фронце не дабілі.</p>
<p>Фрэйлен Марта, пэўнай будзь:</p>
<p>Не дабілі, дык даб’юць.</p>
<p> </p>
<p><i>1944</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>