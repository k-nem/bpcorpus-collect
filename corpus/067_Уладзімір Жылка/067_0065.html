<div class="container">
<div class="book-utils">
<div id="qrcode"></div>
<a href="/Uladzimir_Zylka/Himn_bielaruskich_paustancau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Гімн беларускіх паўстанцаў -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Гімн беларускіх паўстанцаў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Час, беларусы, ужо час: —</p>
<p>Маці-краіна нас кліча.</p>
<p>Устанем дружна, ураз —</p>
<p>Сіл нашых вораг не зліча.</p>
<p>Рушыма ў бой</p>
<p>Усёй грамадой —</p>
<p>За люд працоўны,</p>
<p>За волю і роўнасць!</p>
<p>Грозны надходзіць мамэнт,</p>
<p>Бой пачынаем рашучы:</p>
<p>Скрышым старое ўшчэнт,</p>
<p>К волі змагарна ідучы.</p>
<p>Рушыма ў бой</p>
<p>Усёй грамадой —</p>
<p>За люд працоўны,</p>
<p>За волю і роўнасць!</p>
<p>У песнях бязумерж таім;</p>
<p>Вецер штандарамі вее.</p>
<p>Прысягу складаема ім</p>
<p>Родных не здрадзіць надзеі.</p>
<p>Рушыма ў бой</p>
<p>Усёй грамадой —</p>
<p>За люд працоўны,</p>
<p>За волю і роўнасць!</p>
<p>Бурны нас радуе дзень,</p>
<p>Кліч агалошвае полі,</p>
<p>Сонца вітайце прамень,</p>
<p>Праўды мужыцкай і волі.</p>
<p>Рушыма ў бой</p>
<p>Усёй грамадой —</p>
<p>За люд працоўны,</p>
<p>За волю і роўнасць!</p>
<p>Дужая моц грамада</p>
<p>І перамозе зарука,</p>
<p>Больш нас не церніць бяда,</p>
<p>Годзе напасцяў прынукаў!</p>
<p>Рушыма ў бой</p>
<p>Усёй грамадой —</p>
<p>За люд працоўны,</p>
<p>За волю і роўнасць!</p>
<p>Край абаронім грудзьмі</p>
<p>Ад панавання палацаў.</p>
<p>Вольнай, працоўнай сям’і</p>
<p>Успор красаваціме праца!</p>
<p>Рушыма ў бой</p>
<p>Усёй грамадой —</p>
<p>За люд працоўны,</p>
<p>За волю і роўнасць!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>