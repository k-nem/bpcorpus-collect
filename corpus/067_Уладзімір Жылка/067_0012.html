<div class="container">
<div class="book-utils">
<div id="qrcode"></div>
<a href="/Uladzimir_Zylka/Iznou_pytanni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1922 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Ізноў пытанні..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Ізноў пытанні..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ізноў пытанні... З глуму,</p>
<p>З бяды ўстаюць ў кляцьбе.</p>
<p>І не магу не думаць,</p>
<p>Край родны, аб Табе.</p>
<p>Дазнаў кахання й мушу</p>
<p>Дзяліці лёс благі,</p>
<p>І знак кладуць на душу</p>
<p>Твае мне ланцугі.</p>
<p>Я звону іх цяжкому</p>
<p>Склаў песню не адну —</p>
<p>І не аддам нікому</p>
<p>За ўсякую цану.</p>
<p>Выходжу з хаты рана,</p>
<p>Каб стаць за азярод</p>
<p>І першаму з туману</p>
<p>Пабачыць сонца ўсход.</p>
<p>Каб на ўзрунелых рытвах</p>
<p>Усцешыцца цяплу</p>
<p>І раннія малітвы</p>
<p>Паслаць яму — Святлу:</p>
<p>«Спалі, калі так трэба,</p>
<p>І пожні, і пале,</p>
<p>Пашлі грымоты з неба,</p>
<p>Віхор пашлі, але.</p>
<p>Хай пройдзем праз напасці,</p>
<p>І дачакаю хай —</p>
<p>Убачыць ў новым шчасці</p>
<p>Мужычы Край».</p>
<p>1922</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>