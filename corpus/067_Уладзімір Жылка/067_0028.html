<div class="container">
<div class="book-utils">
<div id="qrcode"></div>
<a href="/Uladzimir_Zylka/Nie_skladac_mnie_bolej_piesniau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1926 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Не складаць мне болей песняў..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Не складаць мне болей песняў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не складаць мне болей песняў,</p>
<p>Не будзіць у пушчы рэх,</p>
<p>Перад сонцам на прадвесні</p>
<p>Не рассыплю срэбрам смех.</p>
<p>Стала госця ля парогу</p>
<p>Белым вабіць рукавом:</p>
<p>— Выйдзі, любы, у дарогу,</p>
<p>Новы дам начлег і дом.</p>
<p>Пашкадую дарагога,</p>
<p>Суніму ягоны боль,</p>
<p>Толькі слухацца дазволь.</p>
<p>Ледзь схіліцца мне дазволь.</p>
<p>Што ж, спакойны і гатовы,</p>
<p>Я й адклікнуўся на кліч,</p>
<p>Адчыню дзвярэй засовы</p>
<p>Я без радасці, без мук.</p>
<p>Ў невядомую пуціну</p>
<p>Немаведамы парог</p>
<p>Перайду...</p>
<p>Без клапот і без трывог.</p>
<p>Толькі, госця, няма веры;</p>
<p>Не мані, не абяцай:</p>
<p>Я зямныя бачыў меры</p>
<p>І зямны я ведаў рай.</p>
<p>1926</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>