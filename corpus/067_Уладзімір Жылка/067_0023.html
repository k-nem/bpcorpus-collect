<div class="container">
<div class="book-utils">
<div id="qrcode"></div>
<a href="/Uladzimir_Zylka/My_lubim_daunija_padanni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1921 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Мы любім даўнія паданні..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Мы любім даўнія паданні..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мы любім даўнія паданні,</p>
<p>Быліцы сівых песняроў.</p>
<p>Няхітры іх апавяданні</p>
<p>Аб справах мінуўшых часоў.</p>
<p>Нам даспадобы чэрпаць веду</p>
<p>Гісторыі з пажоўклых кніг;</p>
<p>З рукопісаў пра быт прадзедаў</p>
<p>Даведацца, што сведчыць мніх.</p>
<p>Прыемна нам дзядоў надзеі,</p>
<p>Іх тайны думы адзначаць,</p>
<p>Вялікія ў мінулым дзеі,</p>
<p>Дзе й як змагалась наша раць.</p>
<p>Шануем мы бацькоў імёны:</p>
<p>Навука й прыклад нам яны;</p>
<p>І помнім мы і веча звоны,</p>
<p>І вольнасць роднай стараны;</p>
<p>І нат мамэнты заняпаду —</p>
<p>У далёкім сумныя лісты —</p>
<p>Распазнаваць нас вучаць здраду</p>
<p>І родзяць помсты гнеў святы.</p>
<p>Але нам будуць усё ж мілейшы</p>
<p>Часы, калі з нізін, балот,</p>
<p>З надзеяй ў шчаснасць</p>
<p>дзён святлейшых</p>
<p>Устане ўзбуджаны народ.</p>
<p>Не відна йшчэ у завірусе,</p>
<p>Куды ляжыць ягоны шлях,</p>
<p>Але дух творчы Беларусі</p>
<p>Жыве й змагае долі жах.</p>
<p>І, можа, толькі той збаіцца</p>
<p>Падзей вялікіх нашых дзён,</p>
<p>У кім жыцця не б’е крыніца,</p>
<p>Хто спіць і здолець недуж сон.</p>
<p>1921</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>