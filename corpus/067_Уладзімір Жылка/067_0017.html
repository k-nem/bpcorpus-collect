<div class="container">
<div class="book-utils">
<div id="qrcode"></div>
<a href="/Uladzimir_Zylka/Letunkovasc,_nierasucasc.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1926 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Летунковасць, нерашучасць..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"Летунковасць, нерашучасць..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Летунковасць, нерашучасць,</p>
<p>Мая вясна, твае удаласці</p>
<p>Дзён плывучых немінучасць</p>
<p>Змяняе ў лета пэўнай сталасці.</p>
<p>Сёння я не той, калішні,</p>
<p>З вачыма — ціхімі заранкамі:</p>
<p>Вусны ўжо не тыя вішні,</p>
<p>Як некалі вясны світанкамі.</p>
<p>Юнаку была прынада</p>
<p>Раскідваць звонка</p>
<p>І не лічачы.</p>
<p>Сэрца мудрае ашчадна</p>
<p>Збірае дробкамі вялічачы.</p>
<p>Дзе кахаў нацяк, павеўнасць,</p>
<p>Сугучнай збежнасці магутнасці,</p>
<p>Дзе шукаў адно няпэўнасць,—</p>
<p>Шукаю сёння іншай сутнасці.</p>
<p>І дзе біўся, плакаў моўча,</p>
<p>Дарма вымольваў з малітоўнікам,</p>
<p>Там з мячом іду станоўча</p>
<p>Я — пераможны — заваёўнікам.</p>
<p>Думны з натоўпам на пляцы,</p>
<p>Мой пруткі крок на стромасці,</p>
<p>Час упартай, жніўнай працы,</p>
<p>Вітаю час мае свядомасці.</p>
<p>А калі пяшчот прыданства</p>
<p>Мне блісне у будняў сцюжасці,—</p>
<p>Гэта васілёк юнацтва</p>
<p>На слуцкім пасе кутай мужнасці.</p>
<p>1926</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>