<div class="container">
<div class="book-utils">
<div id="qrcode"></div>
<a href="/Uladzimir_Zylka/O,_heta_apoviesc_zvycajna_j_karotka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1925 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "О, гэта аповесць звычайна й каротка..." -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>"О, гэта аповесць звычайна й каротка..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>О, гэта аповесць звычайна й каротка</p>
<p>Аб долі жахлівага зместу.</p>
<p>Спавіла, залюляла салодка</p>
<p>І выйшла на места.</p>
<p>Дзіцятка? Хто вінны? —</p>
<p>Ды згадваць дарэмна,</p>
<p>Клясьці — яшчэ марней.</p>
<p>На вуліцы ночнай і дрэмнай</p>
<p>Спынілася, жджэ пад ліхтарняй.</p>
<p> </p>
<p>Ў свядомасці горкай —</p>
<p>Гарчэйшая згадка,</p>
<p>І вочы блішчаць нехароша:</p>
<p>Выгналі з фабрыкі матку —</p>
<p>Ўбогім кахацца раскоша.</p>
<p> </p>
<p>Бяздушны муры і сірэнай пагудка,</p>
<p>Дражняць убранні багатых.</p>
<p>Навошта ж спынілася тутка,</p>
<p>Ці не крыўду сваю прынясла ты?</p>
<p> </p>
<p>Спяшаюцца людзі, у кожнага дзела.</p>
<p>— Чаго ж ты чакаеш, жанчына?</p>
<p>— Змяняць сваё цела</p>
<p>На хлеб для сябе і для сына...</p>
<p>1925</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>