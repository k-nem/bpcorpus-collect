<div class="container">
<div class="book-utils">
<div id="qrcode"></div>
<a href="/Uladzimir_Zylka/Ciazej_lancuhou.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Жылка -->
<!-- HEADER_FIELD CreationYear: 1927 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Цяжэй ланцугоў -->
<h2><a href="http://knihi.com/Uladzimir_Zylka/">Уладзімір Жылка</a></h2>
<h2>Цяжэй ланцугоў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Цяжэй ланцугой летуценні,</p>
<p>Іх знішчыць мне сіл не прымець.</p>
<p>Як вязень у доўгім вязенні,</p>
<p>Ўтаміўся я песняй звінець,</p>
<p>Як горыч атруты пякучай,</p>
<p>Як тонкая злая страла,</p>
<p>Так горкая радасць сугуччаў</p>
<p>Смяротна мяне працяла.</p>
<p>І вось ужо блытана споведзь</p>
<p>Заўсёды хвалюе ў грудзях,</p>
<p>І нельга няшчыра прамовіць</p>
<p>У верша нязвязных радках.</p>
<p>І вось ужо ў дзеях і чынах,</p>
<p>І справах будзённых, людскіх,</p>
<p>Я ўзрушаным сэрцам няўпынна</p>
<p>Шукаць хараства не прыціх.</p>
<p>І сэрцу не ймецца, што трэба</p>
<p>Хаваць аб высокім тугу,</p>
<p>І родныя кветы і неба</p>
<p>Ніяк раскахаць не магу.</p>
<p>І блізкае гэтак далёка,</p>
<p>Са мной не па сіле цяжар: —</p>
<p>Як вецер дыхлівы, жарстока</p>
<p>Смяецца мне розум у твар.</p>
<p>1927</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>