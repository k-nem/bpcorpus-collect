<div class="container">
<div class="book-utils">
<div id="qrcode"></div>
<a href="/Alaksandar_Puskin/Da_Caadajeva.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1818? -->
<!-- HEADER_FIELD SectionAuthor: Вершы -->
<!-- HEADER_FIELD Title: Да Чаадаева -->
<!-- HEADER_FIELD Translation: Пятро Глебка -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Да Чаадаева</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Надзей, кахання, ціхай славы</p>
<p>Нядоўга песціў нас падман,</p>
<p>Расталі юныя забавы,</p>
<p>Як сон, як ранішні туман;</p>
<p>Але кіпяць яшчэ жаданні,</p>
<p>І пад ярмом улады злой</p>
<p>Мы нецярпліваю душой</p>
<p>Айчыны чуем закліканні.</p>
<p>Чакаем з мукай спадзявання</p>
<p>Хвіліны вольнасці святой,</p>
<p>Як малады каханак той</p>
<p>Чакае вернага спаткання.</p>
<p>Пакуль свабодаю гарым,</p>
<p>Пакуль у сэрцах ёсць сумленне,</p>
<p>Мой друг, айчыне аддадзім</p>
<p>Душы прыгожыя імкненні!</p>
<p>Таварыш, вер: настане ён,</p>
<p>Шчаслівы дзень вясны і брацтва,</p>
<p>Расія скіне цяжкі сон,</p>
<p>І на абломках самаўладства</p>
<p>Напішуць нашых рад імён!</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Piatro_Hlebka/">Пятро Глебка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>