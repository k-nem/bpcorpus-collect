<div class="container">
<div class="book-utils">
<div id="qrcode"></div>
<a href="/Ciotka/Cihulka-bul.epub">epub</a>
</div>
<!-- HEADER_FIELD Authors: Цётка -->
<!-- HEADER_FIELD AuthorsTranslated: Цьотка -->
<!-- HEADER_FIELD Lang: bul -->
<!-- HEADER_FIELD SectionAuthor: Вершы -->
<!-- HEADER_FIELD Source: Найден Вълчев. Беларуската моя тетрадка. Менск, Беллітфонд, 2000. -->
<!-- HEADER_FIELD Title: Цигулка -->
<!-- HEADER_FIELD Translation: Найдзен Вылчаў -->
<h2><a href="http://knihi.com/Ciotka/">Цьотка</a></h2>
<h2>Цигулка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>За което думи нямам,</p>
<p>за каквото нямам сили -</p>
<p>ще ни го разкажат само</p>
<p>мойте струни мили.</p>
<p>Докато е още жива</p>
<p>мойта вяра и ме вика</p>
<p>на борба, на съпротива</p>
<p>към неправдата велика.</p>
<p>Като щик, пробил покоя,</p>
<p>ще лети лъкът така, че</p>
<p>вмиг цигулчицата моя</p>
<p>ще запее, ще заплаче</p>
<p>и мечтая си да смогне</p>
<p>под щастливите ми пръсти</p>
<p>души дремещи да трогне,</p>
<p>сърца глухи да разкъса.</p>
<p>Само струните дано са</p>
<p>здрави - в тях за да прелея</p>
<p>на липата медоносна</p>
<p>и дъха, и ветровея,</p>
<p>да зашепнат със житата</p>
<p>и на сърпа със скриптежа,</p>
<p>да се юрна сред цветята</p>
<p>на косачите с летежа</p>
<p>и при тази неумряла</p>
<p>песен майчина, която...</p>
<p>Всичко, всичко бих събрала</p>
<p>в песничките за децата.</p>
<p>Аз бих будила до сетньо</p>
<p>тук духа народен, огън</p>
<p>пред олтара нов да светне,</p>
<p>пред олтара нов да мога</p>
<p>с полетялата си песен</p>
<p>да ги свиквам, да ги връщам</p>
<p>и на лад крилат и весел</p>
<p>всички хора да прегръщам.</p>
<p>Зов, молитва, буреносен</p>
<p>гръм - в небе ги възвишава</p>
<p>моят лък от конски косъм,</p>
<p>само струни да са здрави.</p>
<p>Той готов е. И те също.</p>
<p>Братя, жар в кръвта светлее!</p>
<p>Аз цигулката прегръщам</p>
<p>и тя пее вече, пее!</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: Найден Вълчев. Беларуската моя тетрадка. Менск, Беллітфонд, 2000.<br/>

   Пераклад: <a href="http://knihi.com/Najdzien_Vylcau/">Найдзен Вылчаў</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>