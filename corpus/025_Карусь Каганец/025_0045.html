<div class="container">
<div class="book-utils">
<div id="qrcode"></div>
<a href="/Karus_Kahaniec/Palessie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Карусь Каганец -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Палессе -->
<h2><a href="http://knihi.com/Karus_Kahaniec/">Карусь Каганец</a></h2>
<h2>Палессе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Па-над Шчарай і над Пцічам,</p>
<p>Над Бярозай і над Случам,—</p>
<p>Дзе та Прыпяць прабягае,</p>
<p>Піну, Горынь што прыймае.</p>
<p>Гэй, Палессе, Палессе!</p>
<p>Скрозь балоты залягаюць,</p>
<p>Лясы цёмны зарастаюць;</p>
<p>Па дрыгве каза праскача,</p>
<p>А на стозе воран крача.</p>
<p>Гэй, Палессе, Палессе!</p>
<p>То з чароту качкі хлынуць,</p>
<p>Ды у лозах ваўкі выюць.</p>
<p>Паляшук у шэрай свіце</p>
<p>Век гаруе, штобы жыці.</p>
<p>Гэй, Палессе, Палессе!</p>
<p>Сячэ дровы, лес сплаўляе,</p>
<p>То са стрэльбай прабягае,</p>
<p>У смалярні смалу гоніць,</p>
<p>То па рэчках рыбу ловіць.</p>
<p>Гэй, Палессе, Палессе!</p>
<p>Гарэ ніўку пяшчаную,</p>
<p>Ды староначку радную</p>
<p>Ён кахае ды мілуе</p>
<p>І на другу не згандлюе.</p>
<p>Гэй, Палессе, Палессе!</p>
<p>Бо у лесах слядок волі</p>
<p>(Хоць пры кепскай нашай долі),</p>
<p>Яшчэ малы застаецца,</p>
<p>Дзе не ўсяк да нас даб’ецца.</p>
<p>Гэй, Палессе, Палессе!</p>
<p>11.ІХ.1906 г.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>