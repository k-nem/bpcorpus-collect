<div class="container">
<div class="book-utils">
<div id="qrcode"></div>
<a href="/Jeudakija_Los/Prodki.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Еўдакія Лось -->
<!-- HEADER_FIELD CreationYear: 1960 -->
<!-- HEADER_FIELD FirstPublicationYear: 1960? -->
<!-- HEADER_FIELD SectionAuthor: Вершы -->
<!-- HEADER_FIELD Source: http://vershy.ru/content/prodki -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Продкі -->
<!-- HEADER_FIELD Uploaded: 2011-08-11T08:10:00Z -->
<h2><a href="http://knihi.com/Jeudakija_Los/">Еўдакія Лось</a></h2>
<h2>Продкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>П. У. Броўку</p>
</div>
<div class="CLEAR"></div>
<p> </p>
<p>Мая радзіма —</p>
<p>Жытні колас,</p>
<p>Сінь мурагу, язміну цвет.</p>
<p>Яна —</p>
<p>Пілы гарачай голас,</p>
<p>Калёс цяжкіх глыбокі след...</p>
<p>Мая радзіма —</p>
<p>Дзе з-за бору</p>
<p>Ўзыходзіць месяц уначы,</p>
<p>Дзе ў братнім ладзе, ў дружным зборы</p>
<p>Жылі калісьці крывічы...</p>
<p>Валілі лес, аралі ляды,</p>
<p>Сушылі гуртам нераты</p>
<p>I да туманных даляглядаў</p>
<p>Ганялі спраўныя плыты.</p>
<p>Дзяцей бацькі вучылі строга</p>
<p>Любіць саху, пчалу, зямлю</p>
<p>I аднаму маліцца богу —</p>
<p>Нялёгкай працы мазалю.</p>
<p>Таму і праўнуку, і ўнуку</p>
<p>Было няміла нішчыць, біць;</p>
<p>Ён вывучаў адну навуку,</p>
<p>Адно евангелле: рабіць...</p>
<p>Рабіў ён зрубы залатыя,</p>
<p>Нарогі, гонкія чаўны</p>
<p>I сцены белыя Сафіі</p>
<p>Над плынню быстраю Дзвіны.</p>
<p>Умеў мой продак човен ладзіць,</p>
<p>Паліць ікластыя карчы,</p>
<p>Таму, хто ў роспачы, —</p>
<p>        дарадзіць,</p>
<p>Таму, хто ў горы, —</p>
<p>        памагчы...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: http://vershy.ru/content/prodki<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>