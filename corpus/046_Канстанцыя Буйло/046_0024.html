<div class="container">
<div class="book-utils">
<div id="qrcode"></div>
<a href="/Kanstancyja_Bujlo/Na_mahilkach.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Канстанцыя Буйло -->
<!-- HEADER_FIELD CreationYear: 1911 -->
<!-- HEADER_FIELD FirstPublicationYear: 1911 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На магілках -->
<h2><a href="http://knihi.com/Kanstancyja_Bujlo/">Канстанцыя Буйло</a></h2>
<h2>На магілках</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На магілках так ціха, спакойна. Ледзь шапочуць з сабою бярозы,</p>
<p>Паспускаўшы галінкі свае аж да самай халоднай зямлі:</p>
<p>На лісточках гараць кроплі рос, як гарачыя слёзы,</p>
<p>Быццам з жалю па тых, што ў гэтых магілках зляглі.</p>
<p> </p>
<p>Ціш нямая тут. Вецер бяроз верхавін не чапае;</p>
<p>Адзін раз адважней ён між іх закруціў, зашумеў,</p>
<p>Потым як бы прыпомніў, што мёртвых спакой парушае,</p>
<p>Сціх і, лёгка сарваўшыся, ўдаль паляцеў...</p>
<p> </p>
<p>Над адхонам ракі, што ля самых магіл працякае,</p>
<p>Свіснуў раз і другі ў захапленні любві салавей...</p>
<p>Не, у царстве памёршых спяваць ён не можа, не ўмее,</p>
<p>Ён кахання пясняр, ён пясняр маладосці усёй!</p>
<p> </p>
<p>І замоўк... І нішто ужо больш цішыні не трывожыць.</p>
<p>Між пахілых крыжоў урачысты і сумны спакой,</p>
<p>Ні жывое душы. Толькі часам матыль крыллі зложыць,</p>
<p>Затрымаўшысь на міг над магільнае кветкі красой.</p>
<p> </p>
<p>Часам песня з палёў далятае з вятранаю хваляй,</p>
<p>Быццам хоча збудзіць тых, што у гэтых магілах зляглі,</p>
<p>Быццам хоча сказаць, што праменні надзеі заззялі</p>
<p>І што будзе квітнець кветка шчасця на нашай зямлі.</p>
<p> </p>
<p><i>1914</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>