<div class="container">
<div class="book-utils">
<div id="qrcode"></div>
<a href="/Vasil_Vitka/Dudaryk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Васіль Вітка -->
<!-- HEADER_FIELD CreationYear: 1962 -->
<!-- HEADER_FIELD FirstPublicationYear: 1962 -->
<!-- HEADER_FIELD SectionAuthor: Казкі -->
<!-- HEADER_FIELD SectionsTheme: Дзіцячая літаратура -->
<!-- HEADER_FIELD StyleGenre: мастацкі/верш,мастацкі/казка -->
<!-- HEADER_FIELD Title: Дударык -->
<h2><a href="http://knihi.com/Vasil_Vitka/">Васіль Вітка</a></h2>
<h2>Дударык</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Сеў у полі на каменьчыку,</p>
<p>Узяў дудку на раменьчыку.</p>
<p> </p>
<p>Ду-ду-ду - дуда гудзе,</p>
<p>Полем водгалас ідзе.</p>
<p> </p>
<p>Надакучыла іграць,</p>
<p>Каля дуба лёг паспаць.</p>
<p> </p>
<p>Вісіць дудка на суку,</p>
<p>Спіць дударык на баку.</p>
<p> </p>
<p>Павярнуўся дагары</p>
<p>І так моцна ён захроп -</p>
<p> </p>
<p>Скалануўся дуб стары,</p>
<p>Дудка - бух у самы лоб.</p>
<p> </p>
<p>Тут яму і сон не ў сон,</p>
<p>На ілбе гудзе ўжо гуз.</p>
<p> </p>
<p>Не сабраў і трэсак ён,</p>
<p>Бо ад дудкі - толькі друз.</p>
<p> </p>
<p>Падняў хлопец паясок,</p>
<p>Пайшоў з плачам у лясок:</p>
<p> </p>
<p>- Куды дзецца мне цяпер?</p>
<p>Цікаваць буду цяцер.</p>
<p> </p>
<p>Спадцішка пад куст падпоўз</p>
<p>І цяцёрку - хоп за хвост.</p>
<p> </p>
<p>З пёрка выразаў дуду:</p>
<p>- Ой, зайграю, загуду.</p>
<p> </p>
<p>Што было, тое сплыло,</p>
<p>Пайду з дудкаю ў сяло.</p>
<p> </p>
<p>Я пад першы парог,</p>
<p>А мне з хаты - пірог.</p>
<p> </p>
<p>Я на дудцы: ту-гу-гу -</p>
<p>Ўсе нясуць па пірагу:</p>
<p> </p>
<p>Мне і матка - пірог,</p>
<p>Мне і татка - пірог,</p>
<p> </p>
<p>Мне і дзядзька - пірог,</p>
<p>Мне і цётка - пірог,</p>
<p> </p>
<p>Мне - дзедка - пірог,</p>
<p>І суседка - пірог,</p>
<p> </p>
<p>І браценік - пірог,</p>
<p>І пляменнік - пірог.</p>
<p> </p>
<p>Назбіраў я пірагоў</p>
<p>Сорак восем карабоў.</p>
<p> </p>
<p>Каб яшчэ адзін пірог,</p>
<p>Я зусім бы абнямог.</p>
<p> </p>
<p>Перастань, дуда, дудзець!</p>
<p>Дзе мне пірагі падзець?</p>
<p> </p>
<p>Сабралася ўся радня,</p>
<p>Памагчы ўсе рады мне.</p>
<p> </p>
<p>Запрагаюць каня -</p>
<p>Ён і воза не скране.</p>
<p> </p>
<p>Падагналі грузавік,</p>
<p>Для яго груз вялік.</p>
<p> </p>
<p>Папрасілі самазвала,</p>
<p>Ў самазвала сілы мала.</p>
<p> </p>
<p>Залучыў я камара,</p>
<p>Магутнага званара.</p>
<p> </p>
<p>Той адразу ўзяў мой воз,</p>
<p>Пірагі мае павёз.</p>
<p> </p>
<p>Ай камар-маладзец!</p>
<p>Тут і казцы канец.</p>
<p> </p>
<p><i>1962</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>