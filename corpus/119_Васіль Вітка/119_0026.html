<div class="container">
<div class="book-utils">
<div id="qrcode"></div>
<a href="/Alaksandar_Puskin/Pryznannie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1826 -->
<!-- HEADER_FIELD SectionAuthor: Вершы -->
<!-- HEADER_FIELD Title: Прызнанне -->
<!-- HEADER_FIELD Translation: Васіль Вітка -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Прызнанне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<div class="EPIGRAPH">
<p>Да Аляксандры Іванаўны Восіпавай</p>
</div>
<div class="CLEAR"></div>
<p> </p>
<p>Я вас люблю, хаця злую,</p>
<p>Што не магу схаваць у тайне,</p>
<p>І закаханасці адчайнай</p>
<p>Ля вашых ног я не таю!</p>
<p>Мне сорамна ва ўзросце гэтым</p>
<p>Няшчаснай слабасці такой,</p>
<p>Ды пазнаю па ўсіх прыкметах</p>
<p>Хваробу я душы сваёй:</p>
<p>Без вас мне сумна — пазяхаю;</p>
<p>Пры вас самотна — я цярплю;</p>
<p>І сіл няма, сказаць жадаю,</p>
<p>Анёл мой. як я вас люблю!</p>
<p>Калі пачую я з гасцінай</p>
<p>Ваш лёгкі крок, ці сукні шум,</p>
<p>Ці голас чысты і нявінны,</p>
<p>Губляю раптам стройнасць дум.</p>
<p>Убачу вас — мне асалода;</p>
<p>Не ўбачу — цягнуцца вякі;</p>
<p>За дзень пакуты — ўзнагарода</p>
<p>Мне дотык бледнае рукі.</p>
<p>Калі за пяльцамі старанна</p>
<p>Вы седзіце і я застану</p>
<p>Чароўную да забыцця,</p>
<p>Я ў захапленні моўчкі стану,</p>
<p>Гляджу на вас, нібы дзіця!..</p>
<p>Ці вам сказаць маё няшчасце,</p>
<p>Мой сум і мой раўнівы боль.</p>
<p>Калі адна гуляць заўчасна</p>
<p>Выходзіце вы ў дождж і золь?</p>
<p>І вашы слёзы у куточку,</p>
<p>І словы удваіх крадком,</p>
<p>Вандроўкі вашым ў Апочку</p>
<p>І фартэп’яна вечарком?..</p>
<p>Аліна! Стаўлю лёс на карту,</p>
<p>Хоць храбрасці мне не стае.</p>
<p>Магчыма, за грахі мае,</p>
<p>Анёл, любові я не варты!</p>
<p>Хоць ашукайце! Ваш пагляд</p>
<p>Хай прагучыць як доказ важка!</p>
<p>Ах, ашукаць мяне не цяжка,</p>
<p>Бо сам ашуквацца я рад!</p>
<p> </p>
<p>1826</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Vitka/">Васіль Вітка</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>