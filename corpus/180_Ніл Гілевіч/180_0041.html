<div class="container">
<div class="book-utils">
<div id="qrcode"></div>
<a href="/Taras_Saucenka/Sadok_visniovy_kala_chaty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Тарас Шаўчэнка -->
<!-- HEADER_FIELD LangOrig: ukr -->
<!-- HEADER_FIELD SectionAuthor: Вершы -->
<!-- HEADER_FIELD Title: «Садок вішнёвы каля хаты...» -->
<!-- HEADER_FIELD Translation: Ніл Гілевіч -->
<h2><a href="http://knihi.com/Taras_Saucenka/">Тарас Шаўчэнка</a></h2>
<h2>«Садок вішнёвы каля хаты...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Садок вішнёвы каля хаты,</p>
<p>Хрушчы над вішнямі гудуць,</p>
<p>Ратаі з ворыва ідуць,</p>
<p>У вёску спеў нясуць дзяўчаты -</p>
<p>І рады маткі іх пачуць.</p>
<p> </p>
<p>Сям'я сабралася ля хаты,</p>
<p>Зара вячэрняя ўстае.</p>
<p>Дачка вячэраць падае,</p>
<p>Ёй маці хоча даць парады,</p>
<p>Дык салавейка не дае.</p>
<p> </p>
<p>Паклала маці каля хаты</p>
<p>Маленькіх дзетачак сваіх,</p>
<p>Сама заснула каля іх,</p>
<p>Заціхла ўсё... адно дзяўчаты</p>
<p>Ды салавейка не заціх.</p>
<p> </p>
<p><i>У каземаце, 1847</i></p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Nil_Hilevic/">Ніл Гілевіч</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>