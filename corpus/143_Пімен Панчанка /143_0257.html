<div class="container">
<div class="book-utils">
<div id="qrcode"></div>
<a href="/Pimien_Pancanka/Piensijaniery.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Пенсіянеры -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Пенсіянеры</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нам з табой няма чаго спрачацца,</p>
<p>Мітусіцца, нібы кажаны.</p>
<p>Вып’ем па апошняй добрай чарцы</p>
<p>І закусім хлебам аржаным.</p>
<p> </p>
<p>Ты маўчыш, дакладчык і выкладчык,</p>
<p>Заратустра ісцін прапісных?</p>
<p>Ну, вядома, мы яшчэ не клячы,</p>
<p>Толькі ўжо ў камандзе запасных.</p>
<p> </p>
<p>Нам не жыць у санаторных сховах,</p>
<p>І, калі ўжо нельга піва піць,</p>
<p>Зрэжам па кійку сабе сухому,</p>
<p>Пойдзем бюракратаў зноў лупіць.</p>
<p> </p>
<p>А калі яны зусім звяліся,</p>
<p>Будзем грушы ў садзе атрасаць,</p>
<p>А пасля штодня па дзесяць пісем</p>
<p>Адсылаць па розных адрасах.</p>
<p> </p>
<p>Падамо заявы ў таварыства,</p>
<p>Дзе тытунь не смокчуць і не п’юць,</p>
<p>Дзе не ўмеюць нават пасварыцца,</p>
<p>Толькі дрэмлюць ды ў далоні б’юць.</p>
<p> </p>
<p>Не для здзеку бог прыдумаў старасць,</p>
<p>Скардзіцца на лёс не нам з табой.</p>
<p>Дык давай закурым лепш, таварыш,</p>
<p>А пасля кульнём і па другой.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>