<div class="container">
<div class="book-utils">
<div id="qrcode"></div>
<a href="/Pimien_Pancanka/Chlebnyja_slovy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Хлебныя словы -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Хлебныя словы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Адценне слоў — не глупства,</p>
<p>Ты ім не пагарджай.</p>
<p>Скарынка. Скіба. Луста.</p>
<p>Акраец. Каравай.</p>
<p> </p>
<p>Акраец — шлях, дарога</p>
<p>І зайцаў хлеб лясны.</p>
<p>Скарынка — сум, трывога</p>
<p>І боль былой вайны.</p>
<p> </p>
<p>Здараецца, вядома,</p>
<p>Што, выпіўшы ў гасцях,</p>
<p>Грызе скарынку дома</p>
<p>Пахмурны халасцяк.</p>
<p> </p>
<p>А скіба — дзень вясновы.</p>
<p>Ралля. Плугі. Сяўба.</p>
<p>Наш хлеб — жыцця аснова,</p>
<p>Працяг і барацьба.</p>
<p> </p>
<p>А луста — слова сытнае,</p>
<p>Духмянае і шчодрае.</p>
<p>Яно ад маці — сітнае</p>
<p>Ці наздравата-чорнае.</p>
<p> </p>
<p>А каравай — вясельнае,</p>
<p>Святочнае яно.</p>
<p>На ручніку нясе яно</p>
<p>І радасць, і віно.</p>
<p> </p>
<p>І справа тут не ў ежы,</p>
<p>А ў смачным змесце слоў,</p>
<p>І ў жытнім ветры свежым,</p>
<p>І ў звоне каласоў...</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>