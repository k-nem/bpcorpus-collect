<div class="container">
<div class="book-utils">
<div id="qrcode"></div>
<a href="/Pimien_Pancanka/Vy_nacavali_nad_rakoj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1978 -->
<!-- HEADER_FIELD FirstPublicationYear: 1978 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Вы начавалі над ракой...?" -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Вы начавалі над ракой...?"</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Вы начавалі над ракой</p>
<p>на сініх паплавах?</p>
<p>Я начаваў.</p>
<p>І сенам пах</p>
<p>маленства Млечны Шлях.</p>
<p>Яшчэ ён пах тады расой,</p>
<p>прытоенай слязой.</p>
<p>Загадкі зорныя плылі</p>
<p>маўкліва нада мной.</p>
<p>Было і потым разгадаць</p>
<p>жыццё мне не лягчэй —</p>
<p>Бясконцы млечны шлях вачэй,</p>
<p>жывых людскіх вачэй.</p>
<p>Цяпер у зорную пару</p>
<p>жыву я між лясоў.</p>
<p>Шлях на мяне глядзіць вачмі</p>
<p>загінуўшых сяброў...</p>
<p>Было і ёсць жыццё ў мяне,</p>
<p>а будзе непазбежнасць.</p>
<p>Пара адкінуць мітусню</p>
<p>і вечную паспешнасць.</p>
<p>Пара, пара прыйшла і мне</p>
<p>не коўзацца, не зыбацца.</p>
<p>Сцвярджае век: ты чалавек —</p>
<p>не страх, не крах, не прах...</p>
<p>А з вышыні ўсю ноч на лес</p>
<p>і на мяне ўсё сыплецца</p>
<p>Трывожны ціхі зорны дождж,</p>
<p>журботны Млечны Шлях.</p>
<p>1978</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>