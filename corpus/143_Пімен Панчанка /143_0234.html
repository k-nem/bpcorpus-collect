<div class="container">
<div class="book-utils">
<div id="qrcode"></div>
<a href="/Pimien_Pancanka/My.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мы -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Мы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Праслаўлены лётчык,</p>
<p>Герой пасівелы</p>
<p>(І радуга планак,</p>
<p>І Зоркі святло)</p>
<p>Расказваў проста</p>
<p>І трошкі няўмела</p>
<p>Прыцішаным вучням,</p>
<p>Як неба гуло.</p>
<p> </p>
<p>Ён «мы» гаварыў.</p>
<p>«Я» гучала не часта.</p>
<p>Успомніў усіх,</p>
<p>Абавязан каму,</p>
<p>Як быццам належала</p>
<p>Зорка спачатку</p>
<p>Згарэўшым і збітым,</p>
<p>А потым — яму.</p>
<p> </p>
<p>А быў ён адважны,</p>
<p>І жыў ён не ціха, ды помніў</p>
<p>Свайго гераізму выток:</p>
<p>Вучонага розум</p>
<p>І нітку ткачыхі,</p>
<p>Галоднага тылу</p>
<p>Падмецены ток;</p>
<p>Шыфроўкі разведчыкаў,</p>
<p>Хлеб і жалеза,</p>
<p>І дружбу,</p>
<p>І ленінскай праўды тамы.</p>
<p>І быў ён шчаслівы,</p>
<p>Што можа адрэзаць</p>
<p>Дакладна і горда:</p>
<p>Што мы — гэта мы.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>