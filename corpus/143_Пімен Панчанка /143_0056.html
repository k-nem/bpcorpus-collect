<div class="container">
<div class="book-utils">
<div id="qrcode"></div>
<a href="/Pimien_Pancanka/Davoli_vam,_dzieci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1980 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Даволі вам, дзеці..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Даволі вам, дзеці..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Даволі вам, дзеці,</p>
<p>Па лагеры бегаць, даволі!</p>
<p>І спаць вам не дам у спакоі.</p>
<p>Апоўначы выведу вас</p>
<p>Я сягоння на поле,</p>
<p>На цёмнае поле начное.</p>
<p> </p>
<p>Там позняе лета,</p>
<p>Там соннае жыта</p>
<p>І зорныя ліўні.</p>
<p>Бяздонне сусвету</p>
<p>Бывае такое глыбокае</p>
<p>Толькі у жніўні.</p>
<p> </p>
<p>Пра космас прывычна</p>
<p>І бачыць, і чуць вам</p>
<p>Ледзь-ледзь не з пялёнак.</p>
<p>І сон ваш касмічны,</p>
<p>І ў сэрцы —</p>
<p>Гагарын, Клімук, Кавалёнак.</p>
<p> </p>
<p>Для кожнага з вас</p>
<p>Над бацькоўскай зямлёю</p>
<p>Шчаслівая зорка згарае.</p>
<p>Цаніце свой час</p>
<p>І гэты сусвет,</p>
<p>Што без дна, без канца і без краю.</p>
<p> </p>
<p>Жыццё вас запоўніць</p>
<p>Вучобай, і працай,</p>
<p>І шчырым каханнем,</p>
<p>Бо сэрцы запоўняць</p>
<p>І зоркавы лівень,</p>
<p>І цёплага жыта дыханне.</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>