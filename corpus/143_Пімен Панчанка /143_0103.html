<div class="container">
<div class="book-utils">
<div id="qrcode"></div>
<a href="/Pimien_Pancanka/Na_Palessi_vosien.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "На Палессі восень..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"На Палессі восень..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>На Палессі восень...</p>
<p>Гусі белыя</p>
<p>Выскублі мядовую траву.</p>
<p>І вятры, ад сцюжы ашалелыя,</p>
<p>То журботна свішчуць,</p>
<p>То равуць.</p>
<p> </p>
<p>Смех і кветкі,</p>
<p>Вы куды падзеліся?</p>
<p>Навакол</p>
<p>Стагі, стагі, стагі.</p>
<p>Чым жа ты цяпер са мной падзелішся,</p>
<p>Прыпяць, пачарнелая з тугі?</p>
<p> </p>
<p>Ліст пажоўклы да плашча прыколеш?</p>
<p>Ці на момант вернеш мне ізноў</p>
<p>Каснічок зары,</p>
<p>Світальны колер</p>
<p>Тапалёў, буслоў і туманоў?</p>
<p> </p>
<p>А сама замкнешся ў лядоўні,</p>
<p>Лета у стагі паклаўшы спаць...</p>
<p>Будуць коні сніць лугі мядовыя</p>
<p>І, як людзі, цяжка уздыхаць.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>