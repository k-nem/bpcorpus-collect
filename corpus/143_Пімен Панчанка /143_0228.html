<div class="container">
<div class="book-utils">
<div id="qrcode"></div>
<a href="/Pimien_Pancanka/Miemaryjalnyja_doski.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1977 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Мемарыяльныя дошкі -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Мемарыяльныя дошкі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я змераў Мінск і ўпоперак і ўдоўжкі,</p>
<p>Спазнаў усе завулкі, тупікі...</p>
<p>І ўсюды бачу дошкі, дошкі, дошкі,</p>
<p>Прыбітыя, здаецца, на вякі.</p>
<p> </p>
<p>Каля адных праходжу ціха міма,</p>
<p>Каля другіх зусім спыняю крок...</p>
<p>Зноў лістапад,</p>
<p>І ноч,</p>
<p>І зноў над Мінскам</p>
<p>Рэвалюцыйны вее вецярок.</p>
<p> </p>
<p>Далёкая суровая узнёсласць,</p>
<p>Мяне ты хвалявала ўжо не раз.</p>
<p>Вось тут Свярдлоў</p>
<p>Ад Леніна прынёс нам</p>
<p>І праўду,</p>
<p>І параду,</p>
<p>І наказ.</p>
<p> </p>
<p>Тут Фрунзе пасылаў свае атрады</p>
<p>Раззброіць жандармерыю,</p>
<p>А там</p>
<p>Узводзілі мінчане барыкады,</p>
<p>Жыццём сваім</p>
<p>Шлях церабілі нам...</p>
<p> </p>
<p>Наўкол гамоніць племя маладое,</p>
<p>Я сёння іх ні ў чым не папракну.</p>
<p>Я ведаю:</p>
<p>Ад нас пяройдзе ўсё ім —</p>
<p>Цяжар жыцця</p>
<p>І праўда пра вайну.</p>
<p> </p>
<p>Ад песень і ад смеху гулкі пошчак...</p>
<p>Ды прыйдзе непазбежны сталы час,</p>
<p>І каля гэтых непрыкметных дошчак</p>
<p>Яны яшчэ прыпыняцца не раз.</p>
<p>1977</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>