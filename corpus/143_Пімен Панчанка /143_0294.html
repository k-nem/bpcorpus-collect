<div class="container">
<div class="book-utils">
<div id="qrcode"></div>
<a href="/Pimien_Pancanka/U_Bielaviezy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У Белавежы -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>У Белавежы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На пушчу нацэлены</p>
<p>З розных бакоў фотавочы,</p>
<p>Ласі ды алені</p>
<p>Красуюцца перад табой.</p>
<p>А дзік не ахвочы здымацца,</p>
<p>І зубр не ахвочы,</p>
<p>Адзін — у гушчар,</p>
<p>А другі можа рынуцца ў бой.</p>
<p> </p>
<p>І так недарэчы</p>
<p>У гэтых лясах непацёртых</p>
<p>І рогат турыстаў,</p>
<p>І бляск тых прылад рэпарцёрскіх,</p>
<p>Што хочацца пушчы</p>
<p>Зялёныя вочы заплюшчыць,</p>
<p>Каб тлуму эпохі не бачыць,</p>
<p>А быць толькі пушчай...</p>
<p> </p>
<p>І зубр белавежскі</p>
<p>Прыжмурыў журботнае вока,</p>
<p>І вуха трывожна наставіў,</p>
<p>І чмыхнуў зласней.</p>
<p>Імкнецца успомніць</p>
<p>Аб нечым далёкім-далёкім,</p>
<p>Ды, так і не ўспомніўшы, знікне</p>
<p>І каля зуброўны засне.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>