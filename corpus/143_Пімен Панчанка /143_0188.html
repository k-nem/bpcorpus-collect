<div class="container">
<div class="book-utils">
<div id="qrcode"></div>
<a href="/Pimien_Pancanka/Daroha.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1973 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дарога -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Дарога</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ад наіўнасці бязмернай</p>
<p>У трыццатыя гады</p>
<p>Мы пісалі ўсе пра вернасць,</p>
<p>Пра каханне ды сады.</p>
<p> </p>
<p>А жыццё — настаўнік строгі —</p>
<p>Праз пажары павяло,</p>
<p>Абвіло мяне дарогай,</p>
<p>Сэрца болем наліло.</p>
<p> </p>
<p>І ў бязлітаснасці гэтай</p>
<p>З горкім прысмакам рабін</p>
<p>Ёсць закон галоўны свету:</p>
<p>Лепш рабі, мацней любі.</p>
<p> </p>
<p>Нашы доўгія дарогі...</p>
<p>Сам сябе не раз пытаў:</p>
<p>Ці далучаны хоць трохі</p>
<p>Да людскіх вялікіх спраў?</p>
<p> </p>
<p>На дарогах людзі, людзі...</p>
<p>Там касцёл, а тут мячэць...</p>
<p>Сэрца ў грукаце і гудзе</p>
<p>Пачало крыху мякчэць.</p>
<p> </p>
<p>Легла ўсё да сэрца блізка:</p>
<p>Колас буйны і тугі,</p>
<p>І усмешка, і калыска,</p>
<p>І асеннія стагі.</p>
<p> </p>
<p>Свет мой добры, свет вар’яцкі,</p>
<p>З новай сілай прагну жыць.</p>
<p>Толькі б сонца, толькі б праца,</p>
<p>Толькі б слухаць капяжы...</p>
<p> </p>
<p>Старасць — не замілаваппе,</p>
<p>Не чуллівая сляза.</p>
<p>Падступае хваляванне</p>
<p>К сэрцу вастрынёй ляза.</p>
<p> </p>
<p>Нас не скруціць боль і роспач:</p>
<p>Кожны жыў з нас за траіх.</p>
<p>Я гляджу на хлопцаў рослых,</p>
<p>Што чакае заўтра іх?</p>
<p> </p>
<p>Будзь, зямля, ім маці добрай!</p>
<p>Веру: з гэтых хлапчукоў</p>
<p>Многа вырасце падобных</p>
<p>Да сяброў-франтавікоў.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>