<div class="container">
<div class="book-utils">
<div id="qrcode"></div>
<a href="/Pimien_Pancanka/Ja_zausiody_niekudy_spiasyu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Я заўсёды некуды спяшыў..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Я заўсёды некуды спяшыў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Я заўсёды некуды спяшыў</p>
<p>I амаль ні з чым дамоў вяртаўся.</p>
<p>Нават з кар’ерыстамі дружыў,</p>
<p>З дурнямі так ветліва вітаўся.</p>
<p>Горача аб нечым гаварыў,</p>
<p>А пасля жахаўся:</p>
<p>«Гэта ж пошласць».</p>
<p>З другам добрай кашы не зварыў</p>
<p>І лічыў памылкаю апошняй.</p>
<p>Доўгая жыцця майго вярста,</p>
<p>Ёсць на ёй і ўзлёты, і падзенні.</p>
<p>Прарастаў,</p>
<p>І рос,</p>
<p>І вырастаў,</p>
<p>Ды не ўмеў насіць сваё адзенне.</p>
<p>Мне не ўцеха словы пра адноснасць</p>
<p>Спраў, падзей...</p>
<p>Паўторныя кругі</p>
<p>Поглядаў людскіх, світанняў росных,</p>
<p>Ісцін вечных, самых дарагіх...</p>
<p>Цёплыя сады ў салодкім дыме.</p>
<p>Сосны так спагадліва шумяць</p>
<p>Над магілай</p>
<p>І над маладымі,</p>
<p>Што ў траве, абняўшыся, ляжаць.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>