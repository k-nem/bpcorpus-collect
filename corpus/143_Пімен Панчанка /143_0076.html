<div class="container">
<div class="book-utils">
<div id="qrcode"></div>
<a href="/Pimien_Pancanka/I_niama_kaho_nam_paprakac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "І няма каго нам папракаць..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"І няма каго нам папракаць..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>І няма каго нам папракаць —</p>
<p>Быт стары эпоха раздрабіла.</p>
<p>Развучыліся мы коней запрагаць,</p>
<p>Не адрознім панарад ад біла.</p>
<p>Мы з нагі не збіліся нідзе,</p>
<p>І не нам за старызну чапляцца.</p>
<p>Толькі трутняў шмат яшчэ гудзе</p>
<p>Над зямлёй людзей, над нашай працай.</p>
<p>Бо, «з другога боку, ёсць у нас»,—</p>
<p>Гэта я казаў ці вы казалі?</p>
<p>Мы хавалі ўласніцтва не раз,</p>
<p>А яно ізноўку выпаўзае.</p>
<p>Людзі робяць, як ва ўсе часы,</p>
<p>А другія век жывуць улегцы.</p>
<p>Ім бы толькі славу для красы,</p>
<p>Ім бы за стырно ды ў рукі лейцы.</p>
<p>Нахапаць паболей барахла,</p>
<p>Лепш пажыць, смачней папіць, паесці,</p>
<p>Пакадзіць начальству,</p>
<p>З-за вугла</p>
<p>Друга аглушыць,</p>
<p>Вышэй пралезці.</p>
<p>Спрытны чмут не любіць сеяць, жаць,</p>
<p>Ён на хлебным месцы прымасціўся</p>
<p>І лагодна можа разважаць</p>
<p>І пра «Песняроў» і пра Маціса.</p>
<p>Стараваты сыты галасок,</p>
<p>Ён наскрозь фальшывы і ілжывы.</p>
<p>Яго поіць не з бярозы сок —</p>
<p>Прагнасць, бессардэчнасць і нажыва.</p>
<p>«Я табе, ты мне — яго закон,—</p>
<p>Гні сяброў і гніся сам, дзе трэба,</p>
<p>Ды трымай язык свой пад замком</p>
<p>І не вер сябрам, зямлі і небу...»</p>
<p>Хочацца пра іншае пісаць,</p>
<p>Ды занепакоены я шчыра,</p>
<p>Што няма каго нам папракаць</p>
<p>І смяюцца трутні над сатырай.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>