<div class="container">
<div class="book-utils">
<div id="qrcode"></div>
<a href="/Pimien_Pancanka/Kolki_toj_radasci_u_calavieka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1980 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Колькі той радасці у чалавека!.." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Колькі той радасці у чалавека!.."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Колькі той радасці у чалавека!</p>
<p>Болей работы, трывогі, турбот...</p>
<p>Ды сустракае вясною спрадвеку</p>
<p>З радасцю чыстай ён птушак прылёт.</p>
<p> </p>
<p>Выгляне стомлены шпак са шпакоўні,</p>
<p>Першае лісце пачне шалясцець —</p>
<p>І ўжо на сэрцы лягчэй і спакойней,</p>
<p>Сам ты гатовы кудысьці ўзляцець.</p>
<p> </p>
<p>Скажа таварыш твой шчырае слова,</p>
<p>З добрай усмешкай унук падбяжыць,</p>
<p>Робіцца зноўку твой свет адмысловым</p>
<p>І адчуваеш, як хораша жыць...</p>
<p> </p>
<p>Сёння мне зранку працуецца весела:</p>
<p>Стукнула звонка ў шыбу пчала,</p>
<p>Ластаўка смутак крылом перакрэсліла,</p>
<p>Ліпа цвісці на двары пачала.</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>