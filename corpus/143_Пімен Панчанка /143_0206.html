<div class="container">
<div class="book-utils">
<div id="qrcode"></div>
<a href="/Pimien_Pancanka/Zorny_cas_Bielarusi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1978 -->
<!-- HEADER_FIELD FirstPublicationYear: 1978 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Зорны час Беларусі -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Зорны час Беларусі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У век бясконцага прытворства,</p>
<p>І крывадушша, і хлусні,</p>
<p>Мая зямля, ты светлы востраў,</p>
<p>Які ў маленстве толькі сніш.</p>
<p> </p>
<p>У век крыві, пакут і гора,</p>
<p>Пагроз і атамных ракет</p>
<p>Ты ўзнагарода і апора,</p>
<p>Мой сацыялістычны свет.</p>
<p> </p>
<p>І сёння ў еднасці адзінай</p>
<p>Паміж сясцёр, паміж братоў</p>
<p>Ты, Беларусь, мая радзіма,</p>
<p>Краса, і гордасць, і любоў.</p>
<p> </p>
<p>Усе жылі пад перунамі,</p>
<p>Ды найгарчэйшы лёс быў твой,</p>
<p>І ўсе бляднеюць параўнанні</p>
<p>Перад нязломнасцю тваёй.</p>
<p> </p>
<p>Жывём з братамі ў дружбе добрай,</p>
<p>У працы, як у дні атак.</p>
<p>На землі іншыя падобна</p>
<p>І непадобная, аднак:</p>
<p> </p>
<p>Сваім Наддзвіннем, і Палессем,</p>
<p>І Белавежаю старой;</p>
<p>Сваёй «Лявоніхаю»-песняй,</p>
<p>Што ходзіць над усёй зямлёй;</p>
<p> </p>
<p>Сваёй усмешлівай гаворкай</p>
<p>І памяццю сіроцкіх слёз;</p>
<p>Нязгаснаю Хатынню горкай,</p>
<p>Журбою ціхай трох бяроз.</p>
<p> </p>
<p>І Брэсцкай крэпасцю, і Мінскам...</p>
<p>Ну а калі сказаць прасцей —</p>
<p>Гарачай бульбай, поўнай міскай</p>
<p>Мачанкі для сваіх гасцей...</p>
<p> </p>
<p>Зямля сардэчная, зялёная,</p>
<p>З-пад партызанскага крыла</p>
<p>Ты Клімука і Кавалёнка</p>
<p>Да зорнай славы узняла.</p>
<p>Самаўлюбёна не хвалюся,</p>
<p>Што любім мы, што любяць нас</p>
<p>Але для роднай Беларусі</p>
<p>Прыйшоў высокі, зорны час.</p>
<p>1978</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>