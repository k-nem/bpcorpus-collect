<div class="container">
<div class="book-utils">
<div id="qrcode"></div>
<a href="/Pimien_Pancanka/Chadziu_ja_pa_lesie_i_sviedcu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1974 -->
<!-- HEADER_FIELD FirstPublicationYear: 1974 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Хадзіў я па лесе і сведчу..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Хадзіў я па лесе і сведчу..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Хадзіў я па лесе і сведчу:</p>
<p>Ад звонкіх аглух галасоў.</p>
<p>На соснах зялёныя свечкі</p>
<p>Зарніцай запалены зноў.</p>
<p> </p>
<p>Ды што старасвецкія свечкі!</p>
<p>Інакшы агонь той лясны:</p>
<p>Бушуе зялёная вечнасць,</p>
<p>Бясконцасць жыцця і вясны.</p>
<p> </p>
<p>Не любіць жыццё аднастайнасці,</p>
<p>А прагне штодня навізны.</p>
<p>І цёплыя фарбы вясны —</p>
<p>На змену сцюдзёнай крыштальнасці...</p>
<p> </p>
<p>Вясна пачынаецца з мод,</p>
<p>Шаўковым павеяла шэлестам.</p>
<p>І самы занудлівы жмот</p>
<p>На плацце адно раскашэліцца.</p>
<p> </p>
<p>А кветкі ідуць нарасхват:</p>
<p>Усюды вяселлі, заручыны.</p>
<p>І дзецьмі засыпаны сад —</p>
<p>Усе каруселі раскручаны.</p>
<p> </p>
<p>І новы заселены дом —</p>
<p>Вясёлая, добрая тэма.</p>
<p>І ластаўкі селі радком</p>
<p>На тэлевізійных антэнах.</p>
<p>1974</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>