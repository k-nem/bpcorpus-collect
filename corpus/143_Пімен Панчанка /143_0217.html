<div class="container">
<div class="book-utils">
<div id="qrcode"></div>
<a href="/Pimien_Pancanka/Kulasovu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1979 -->
<!-- HEADER_FIELD FirstPublicationYear: 1979 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Куляшову -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Куляшову</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прыціхнуў боль,</p>
<p>Адна туга тупая...</p>
<p>Не пазваніць табе,</p>
<p>Не адшукаць...</p>
<p>Як шчырасці тваёй</p>
<p>мне не хапае,</p>
<p>Як не хапае мне цябе, Аркадзь.</p>
<p> </p>
<p>Лісток, з галінкі адарваны, шаснуў</p>
<p>Ля сэрца,</p>
<p>Паляцеў —</p>
<p>не здаганю...</p>
<p>Гарыць касцёр твой</p>
<p>Ля шашы Варшаўскай,</p>
<p>І кожны дзень</p>
<p>Бягу я да агню.</p>
<p> </p>
<p>Штодня жыву</p>
<p>Між кніг тваіх і песень,</p>
<p>І ціха на зямлі тваёй плывуць</p>
<p>Любімыя табой</p>
<p>Віхра і Бесядзь</p>
<p>І ў акіян жыццё тваё нясуць.</p>
<p> </p>
<p>Цяжкім ты пры жыцці быў</p>
<p>ці інакшым,</p>
<p>Каго ты не любіў,</p>
<p>Каго любіў,—</p>
<p>Пачнуць хлусіць</p>
<p>Мемуарысты нашы...</p>
<p>А праўда ўся:</p>
<p>Ты Куляшовым быў.</p>
<p>Ты мудры быў —</p>
<p>І тут мне не пярэчаць —</p>
<p>І ўсё аддаў</p>
<p>праўдзіваму радку...</p>
<p>Ты марыў зноў</p>
<p>праплыць па роднай рэчцы,</p>
<p>Каб сонца з вёслаў</p>
<p>капала ў раку.</p>
<p>Асенні дзень.</p>
<p>Лятуць на поўдзень гусі.</p>
<p>Над Свіслаччу стаю я</p>
<p>пад вярбой,</p>
<p>І скарджуся,</p>
<p>І радасцю дзялюся,</p>
<p>Я, як заўсёды,</p>
<p>раюся з табой.</p>
<p>Пад сонцам</p>
<p>І пад небам перуновым</p>
<p>Цяжэй нам без цябе пісаць і жыць.</p>
<p>І кружыцца планета Куляшова,</p>
<p>І песня пра Алесю ўсё звініць.</p>
<p>1979</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>