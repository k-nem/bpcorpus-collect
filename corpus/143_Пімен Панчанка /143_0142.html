<div class="container">
<div class="book-utils">
<div id="qrcode"></div>
<a href="/Pimien_Pancanka/Usiemahutnaja_estrada.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Усемагутная эстрада..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Усемагутная эстрада..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Усемагутная эстрада,</p>
<p>Для моладзі ты цар і бог.</p>
<p>А для мяне ты ўжо не радасць,</p>
<p>Я ад цябе крыху знямог.</p>
<p> </p>
<p>І я журыўся і смяяўся,</p>
<p>Калі спявалі «Песняры»</p>
<p>І пра Алесю, і пра Яся,</p>
<p>Пра тры дарожанькі ў бары.</p>
<p> </p>
<p>Але найшла на сцэну пошасць,</p>
<p>І з мікрафонам у руках</p>
<p>Крыўляецца і скача пошласць...</p>
<p> </p>
<p>Дзе зніклі вы, грымотны Бах,</p>
<p>І шчодры зорны Шастаковіч,</p>
<p>І дзіўны сонечны Равель?</p>
<p> </p>
<p>Скажыце, што гэта такое,</p>
<p>Адзін сіпіць, другі раве</p>
<p>Нібы пра нас, а дапатопна:</p>
<p>То рэха шлягераў чужых —</p>
<p>І аднастайна, і падобна,</p>
<p>І пачынае мучыць слых.</p>
<p> </p>
<p>Іх сёння тысячы — нахабных</p>
<p>Кляпальшчыкаў халтурных нот</p>
<p>І тэкстаў,</p>
<p>Ім бы толькі хапнуць</p>
<p>Ды мікрафон знайсці, ды рот...</p>
<p> </p>
<p>А мы былі ўпартыя,</p>
<p>Спявалі песні, вартыя</p>
<p>Салдат і партызан:</p>
<p>Мы маладая гвардыя</p>
<p>Рабочых і сялян!</p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>