<div class="container">
<div class="book-utils">
<div id="qrcode"></div>
<a href="/Pimien_Pancanka/Tolki_lisciem_rabin_salachni.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1943 -->
<!-- HEADER_FIELD FirstPublicationYear: 1943? -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Толькі лісцем рабін шалахні...» -->
<!-- HEADER_FIELD Uploaded: 2012-03-29T12:00:00Z -->
<!-- HEADER_FIELD Year: 1943 -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>«Толькі лісцем рабін шалахні...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Толькі лісцем рабін шалахні</p>
<p>I пакліч па імені —</p>
<p>Для мяне аднаго агні</p>
<p>Загарацца над Ільменем.</p>
<p> </p>
<p>Я на захад пачну пазіраць,</p>
<p>За сцюдзёныя воды Ільменя,</p>
<p>I вандруючая зара</p>
<p>Загарне ў сваю плынь мяне.</p>
<p> </p>
<p>А куды занясе і шпурне —</p>
<p>Я зары даверуся.</p>
<p>Можа, знойдуць людзі мяне</p>
<p>На палескім верасе.</p>
<p> </p>
<p>Упаду на дол нежывым,-</p>
<p>Усё роўна і мёртвы я</p>
<p>Буду слухаць гул баравы,</p>
<p>Скрып галля пад вавёркамі.</p>
<p> </p>
<p>А жывым даплыву, жывым,</p>
<p>Непараненым, непашкоджаным,—</p>
<p>Па шляхах пайду баравых,</p>
<p>Па лугах някошаных.</p>
<p> </p>
<p>Да цябе, да знаёмых рабін,</p>
<p>Дабягу і скажу няголасна:</p>
<p>«Я пачуў, я прыйшоў, бо любіў.</p>
<p>Быць табе сярпом, а мне коласам».</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>