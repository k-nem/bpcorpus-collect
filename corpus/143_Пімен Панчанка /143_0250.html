<div class="container">
<div class="book-utils">
<div id="qrcode"></div>
<a href="/Pimien_Pancanka/Pamiaci_M_Sviatlova.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Памяці М. Святлова -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Памяці М. Святлова</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>І сыплецца снег, і знікае...</p>
<p>Начных галасоў перакат.</p>
<p>«Страхуйце жыццё!» — заклікае</p>
<p>Зялёны электраплакат.</p>
<p> </p>
<p>Начныя хлуслівыя зоры,</p>
<p>Вялікі ўстрывожаны свет...</p>
<p>«Старык, а ты знаеш кантору,</p>
<p>Жыццё дзе страхуе паэт?»</p>
<p> </p>
<p>Картавы, ласкавы твой голас,</p>
<p>Слабенькі удар па плячы...</p>
<p>А дзе ж ты? Нікога наўкола...</p>
<p>Сумленне, хоць ты не маўчы:</p>
<p> </p>
<p>Паэты жыццё не страхуюць,</p>
<p>Паэты адкрыта жывуць,</p>
<p>Часамі без грошай кукуюць,</p>
<p>Гарэлку пякучую п’юць.</p>
<p> </p>
<p>І ўсе назаляюць занадта:</p>
<p>«Ах, Міша, такі ды сякі...» —</p>
<p>Зайздроснікі і мецэнаты,</p>
<p>П’янчужкі і літбасякі.</p>
<p> </p>
<p>Прыяцелі хмура бядуюць,</p>
<p>Чыноўнікі шэпчуць: «Распад...»</p>
<p>Паэт нават ім не шкадуе</p>
<p>Свой досціп аддаць для цытат.</p>
<p> </p>
<p>Зайздроснікі моршчацца: «Міла...»</p>
<p>Ды лічаць крупінкі удач.</p>
<p>А сэрца паэта ўмясціла</p>
<p>Ўвесь боль чалавечы і плач.</p>
<p> </p>
<p>Жартуе паэт і смяецца,</p>
<p>Але над людзьмі ён не кпіць,</p>
<p>Бо радасць нялёгка даецца,</p>
<p>Бо жартам няцяжка і збіць.</p>
<p> </p>
<p>А ён, недагледжаны, кволы,</p>
<p>Быў добры і стойкі салдат;</p>
<p>Заўсёды быў з моладдзю молад,</p>
<p>Старэйшы таварыш і брат.</p>
<p> </p>
<p>Паэты працуюць, гаруюць,</p>
<p>Ваююць і песні пяюць.</p>
<p>Паэты жыццё не страхуюць,</p>
<p>Таму у вяках і жывуць.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>