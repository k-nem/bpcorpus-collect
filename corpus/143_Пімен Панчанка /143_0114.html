<div class="container">
<div class="book-utils">
<div id="qrcode"></div>
<a href="/Pimien_Pancanka/Pazyc_da_dna_-_i_kropka,_hodzie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Пажыць да дна — і кропка, годзе..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Пажыць да дна — і кропка, годзе..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Пажыць да дна — і кропка, годзе.</p>
<p>У чым жа справа?</p>
<p>Усё запознена прыходзіць:</p>
<p>Набытак, слава.</p>
<p> </p>
<p>Той славы з макавае зерне,</p>
<p>На грош набытку.</p>
<p>А маладосць ужо не вернеш,</p>
<p>Хіба што ў сшытку,</p>
<p> </p>
<p>Дзе ты пракладваеш сцежкі</p>
<p>Зноў у былое.</p>
<p>А на цябе глядзіць з насмешкай</p>
<p>Жыццё жывое.</p>
<p> </p>
<p>А што яму да успамінаў,</p>
<p>Да спавяданняў,</p>
<p>Што праляцелі недзе міма</p>
<p>Спадзяванні.</p>
<p> </p>
<p>Ты добра жыў.</p>
<p>Чаго смуткуеш?</p>
<p>Не вер жэньшэню.</p>
<p>Жыццё працуе і святкуе</p>
<p>І моладзь жэніць.</p>
<p> </p>
<p>Ляціць яно па зорных трасах</p>
<p>І зырка свеціць.</p>
<p>Мы не прыгодны ў суддзі часу:</p>
<p>Яго мы дзеці.</p>
<p> </p>
<p>Рук не шкадуючы, рабілі,</p>
<p>Жылі як людзі.</p>
<p>І не прасі, каб не забылі,</p>
<p>Лепш без ілюзій.</p>
<p> </p>
<p>Глядзі без зайздрасці, як дораць</p>
<p>Дзяўчатам кветкі.</p>
<p>Спраў маладым няма да гора...</p>
<p>Ты сам быў гэткі.</p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>