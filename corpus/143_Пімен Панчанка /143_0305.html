<div class="container">
<div class="book-utils">
<div id="qrcode"></div>
<a href="/Pimien_Pancanka/Corny_busiel.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1975 -->
<!-- HEADER_FIELD FirstPublicationYear: 1976 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Чорны бусел -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Чорны бусел</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Стань ля Прыпяці,</p>
<p>Любуйся,</p>
<p>Прыхаваўшыся ў лазе.</p>
<p>Чорны бусел,</p>
<p>Чорны бусел</p>
<p>На адной стаіць назе.</p>
<p> </p>
<p>Я люблю буслоў і белых,</p>
<p>Дык скажы: чаму, чаго</p>
<p>Вінавата і нясмела</p>
<p>Пазіраю на яго?</p>
<p> </p>
<p>Ну, вядома, гэта рэдкасць,</p>
<p>Ну, вядома, гэта госць...</p>
<p>Успаміны колюць едка:</p>
<p>Іх звяла людская злосць.</p>
<p> </p>
<p>Пра сініц пісаў і чаек</p>
<p>І пра салаўіны свіст.</p>
<p>Гэты бусел незвычайны,</p>
<p>Як ад продкаў нашых ліст.</p>
<p> </p>
<p>Што са мною нарабілі</p>
<p>Вы, таемныя паслы:</p>
<p>З песні —</p>
<p>Чорныя рабіны,</p>
<p>З казкі —</p>
<p>Чорныя буслы?</p>
<p>1975</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>