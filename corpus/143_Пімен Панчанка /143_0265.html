<div class="container">
<div class="book-utils">
<div id="qrcode"></div>
<a href="/Pimien_Pancanka/Proscienkaja_piesnia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1965 -->
<!-- HEADER_FIELD FirstPublicationYear: 1965 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Просценькая песня -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Просценькая песня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Была Аксана пекнай,</p>
<p>Прыгожаю такой:</p>
<p>Хадзілі хлопцы ў пекла</p>
<p>За ёю талакой.</p>
<p> </p>
<p>Скажы — разваляць хату,</p>
<p>Скажы — паставяць зруб.</p>
<p>Чарнявы, зухаваты</p>
<p>Быў ёй хлапчына люб.</p>
<p> </p>
<p>А што ты нарабіла,</p>
<p>Шалёная краса!</p>
<p>Ля хаты на рабіне</p>
<p>Пасохла ўся раса.</p>
<p> </p>
<p>Жыць выпала ёй з іншым —</p>
<p>Нядрэнным, ды не тым.</p>
<p>І вусны ўжо не вішні,</p>
<p>І косы — шэры дым.</p>
<p> </p>
<p>Завяла, пастарэла,</p>
<p>Не хочацца старэць.</p>
<p>А шчасця не сустрэла,</p>
<p>Што думала сустрэць.</p>
<p> </p>
<p>Не ведае Аксана,</p>
<p>Каб з тым яна жыла,</p>
<p>Журылася б таксама,</p>
<p>Што шчасця не знайшла.</p>
<p> </p>
<p>Не пахне болей мята,</p>
<p>З рабін сышла раса.</p>
<p>Ва ўсім тут вінавата</p>
<p>Прапаўшая краса.</p>
<p>1965</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>