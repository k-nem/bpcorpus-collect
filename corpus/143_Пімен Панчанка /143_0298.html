<div class="container">
<div class="book-utils">
<div id="qrcode"></div>
<a href="/Pimien_Pancanka/U_Polscy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear: 1975 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У Польшчы -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>У Польшчы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У каго рана большая —</p>
<p>У таго і боль большы.</p>
<p>Песня старадаўняя</p>
<p>Енчыць у вушах.</p>
<p>Езджу па Польшчы,</p>
<p>Хаджу па Польшчы —</p>
<p>І захлынаецца</p>
<p>Гаркотай душа.</p>
<p> </p>
<p>Тут кожны касцёл —</p>
<p>Як вогненны стог,</p>
<p>І я баюся, Польшча,</p>
<p>Наступіць на твае сляды,</p>
<p>На твой крык,</p>
<p>На твой стогн,</p>
<p>Варушыць горкі попел</p>
<p>Тваёй бяды.</p>
<p> </p>
<p>У вас, як і ў нас,—</p>
<p>Каля кожнай дарогі магілы...</p>
<p>А Вісла ўсю копаць глынула,</p>
<p>А памяць не змыла,</p>
<p>У мора занесла</p>
<p>І стогны, і пыл ад віхураў...</p>
<p>Спявае Варшава,</p>
<p>Спявае Зялёная Гура.</p>
<p> </p>
<p>Не знаю, каму</p>
<p>Прашаптаў я:</p>
<p>Хвала вам і слава!</p>
<p>І болей ні слова</p>
<p>Пра гора, пра раны старыя...</p>
<p>Бо я закахаўся</p>
<p>Ў цябе, маладая Варшава,</p>
<p>І ў песні пра Віслу,</p>
<p>І ў пані Радовіч Марылю.</p>
<p>1973</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>