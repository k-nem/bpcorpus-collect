<div class="container">
<div class="book-utils">
<div id="qrcode"></div>
<a href="/Pimien_Pancanka/Krystalicny_chrybiet.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1971 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Крышталічны хрыбет -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>Крышталічны хрыбет</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не завоблачны, не Каўказскі,</p>
<p>А загнаны пад балаты,</p>
<p>Часам казкай</p>
<p>І зрэдку ласкай</p>
<p>Цешыў нас гэты скарб залаты.</p>
<p> </p>
<p>Крышталічны хрыбет палескі —</p>
<p>Перавернутая дуга...</p>
<p>Ціха, ціха цвітуць пралескі,</p>
<p>Над дрыгвою плыве туга.</p>
<p> </p>
<p>Не шчымлівы голас жалейкі</p>
<p>Я пачуў, не ласіны роў —</p>
<p>Адгукнулася ў нетрах жалеза,</p>
<p>Чалавечая гордая кроў.</p>
<p> </p>
<p>Справу мы пачалі не жартоўную,</p>
<p>Бо народ загадаў: пара!</p>
<p>Ад Карэліч і да Жытоміра</p>
<p>У капальнях агні гараць.</p>
<p> </p>
<p>Там усё таямніча, прывабна.</p>
<p>Прабіваюцца праз туман</p>
<p>І граніт, і мармур, і вапна,</p>
<p>І касмічны метал-тытан...</p>
<p> </p>
<p>Тытанічную бітву Айчына</p>
<p>Тут вяла, на зямлі дарагой...</p>
<p>Не заціхне званочак птушыны</p>
<p>Пад зялёнай палескай дугой.</p>
<p>1971</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>