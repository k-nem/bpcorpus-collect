<div class="container">
<div class="book-utils">
<div id="qrcode"></div>
<a href="/Pimien_Pancanka/Pauvieka_Heta_smat_-_pauvieka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Пімен Панчанка -->
<!-- HEADER_FIELD CreationYear: 1967? -->
<!-- HEADER_FIELD FirstPublicationYear: 1967 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Паўвека... Гэта шмат — паўвека..." -->
<h2><a href="http://knihi.com/Pimien_Pancanka/">Пімен Панчанка</a></h2>
<h2>"Паўвека... Гэта шмат — паўвека..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Паўвека... Гэта шмат — паўвека.</p>
<p>Сплылі, змялелі сотні рэк.</p>
<p>І ўжо адно тваё павека</p>
<p>Нібы закрылася навек.</p>
<p> </p>
<p>Ты аднавокі, аднаногі</p>
<p>І аднарукі, небарак;</p>
<p>І задуменныя дарогі</p>
<p>Чакаюць іншых у барах...</p>
<p> </p>
<p>Пляткарце, мілыя, пляткарце,</p>
<p>Што нехта ў крук мяне сагнуў.</p>
<p>А я улёгся на плацкарце</p>
<p>І правадніцы падміргнуў.</p>
<p> </p>
<p>Эх, правадніца, правадніца,</p>
<p>Люблю я твой вандроўны дом.</p>
<p>Хачу з табою парадніцца,</p>
<p>Зрабіцца паўправадніком.</p>
<p> </p>
<p>Каб ад паглядаў чалавечых</p>
<p>І загарацца, і гарэць;</p>
<p>І хоць далёка, хоць пад вечар,</p>
<p>Што не сустрэў яшчэ, сустрэць.</p>
<p> </p>
<p>Каб па людскім дарожным сходзе</p>
<p>Патрэбным гэтым людзям быць</p>
<p>І ведаць, дзе каму сыходзіць,</p>
<p>Якія станцыі любіць.</p>
<p> </p>
<p>І каб на той, на канчатковай,</p>
<p>І не пазней, і не раней</p>
<p>Сысці не ў табар Канчаковы,</p>
<p>А ў свет бяроз, што ўсіх радней.</p>
<p>1972</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>