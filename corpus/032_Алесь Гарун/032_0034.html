<div class="container">
<div class="book-utils">
<div id="qrcode"></div>
<a href="/Ales_Harun/Viasna.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Вясна -->
<h2><a href="http://knihi.com/Ales_Harun/">Алесь Гарун</a></h2>
<h2>Вясна</h2>
<div style="height: 3rem"></div>
<!-- TOC_BEGIN -->
<a href="#chapter1">І.</a><br/>
<a href="#chapter2">ІІ.</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>І.</h3>
<p>Дзе дадуць — зраблю пазыку</p>
<p>І найму сабе музыку,—</p>
<p>Дудара з яго дудою,</p>
<p>Каб іграу ен моцна ею.</p>
<p>«Грайка, грай! я засьпеваю,</p>
<p>Што цяпер на сэрцы маю». .</p>
<p>І дудар ужо іграе,</p>
<p>Мае сэрцо так сьпевае:</p>
<p>...«Прападзі мая жуда,</p>
<p>Усе, што церпіць нібарак,</p>
<p>Усе ністаткі ды беда,—</p>
<p>Я шчарнеу глядзі і так,</p>
<p>Толькі вус адзін белявы...</p>
<p>Годзі мучыць! Я хачу</p>
<p>Сілы, працы і забавы,</p>
<p>І вяселля у ваччу» ..</p>
<p>А с чаго-ж я узбуяуся?</p>
<p>— Бо вясна ідзець да нас:</p>
<p>Як убачыу,— засьмеяуся</p>
<p>І вяселы стау на час....</p>
<p>Грайка, грай! бо сэрцо скачэ,</p>
<p>Яму трэба моцна граць;</p>
<p>А жуда ніхай паплачэ—</p>
<p>Час яе і забываць...</p>
<p> </p>
<p> </p>
<h3><a id="chapter2"></a>ІІ.</h3>
<p>... Вясна прыйшла!</p>
<p>Што чакалі, выглядалі,</p>
<p>Да сябе дауно гукалі,—</p>
<p>У бляску сонца, у зеляніне,</p>
<p>У прыгожасьці, у ярыне,</p>
<p>Сама — пекнасьць, сама — сьвято</p>
<p>І прыгожа і багата,</p>
<p>Да нас прыйшла!</p>
<p>Я вітаю</p>
<p>Яе у сонцы, у зеляніне,</p>
<p>Што на роднай на краіне</p>
<p>Гоніць бляскам сваім ноч,</p>
<p>Гоніць сьнег і хмары проч;</p>
<p>Яна радасьць мне і сьвято,</p>
<p>Ей я дзякую багата</p>
<p>І вітаю!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>