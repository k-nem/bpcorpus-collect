<div class="container">
<div class="book-utils">
<div id="qrcode"></div>
<a href="/Ales_Harun/Malitva_cuz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1912 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FilenameSuffix: cuz -->
<!-- HEADER_FIELD FirstPublicationYear: 1912 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Малітва -->
<h2><a href="http://knihi.com/Ales_Harun/">Алесь Гарун</a></h2>
<h2>Малітва</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я бачыу: Сын Яго стаяу</p>
<p>На пушчы і маліуся,</p>
<p>І словы у гневі прамауляу,</p>
<p>А твар сьлязьмі абліуся.</p>
<p>— «Ах, дай мне, Ойчэ, моцных слоу!</p>
<p>Маланак слоу, палючых,</p>
<p>Бо кроу. мая сачыцца зноу</p>
<p>Із ранау тых балючых...</p>
<p>Дзівіся, Лане, слабы Я,</p>
<p>Саусім ні маю сілы;</p>
<p>Гарыць, баліць душа мая,—</p>
<p>О дай жа моцы, Мілы!</p>
<p>Паглянь: паусюдах с краю у край</p>
<p>Рабунак, глуз пануюць,</p>
<p>І льецца сьмех тых чорных зграй,</p>
<p>І усе з зямлей раунуюць.</p>
<p>Зірні: дзе пекнасьць тая, што</p>
<p>Надау нам, Міласьцівы?</p>
<p>Тваіх правоу трымае хто,</p>
<p>Братэрства, згоды хцівы?</p>
<p>Схініся к нам Ты і абач:</p>
<p>З гадзінай горш жывецца,</p>
<p>Цяжэе боль, мацнее плач,</p>
<p>Галоу усе болі гнецца.</p>
<p>Паслухай ноччу, у дзень, Сьвяты,</p>
<p>Скажы маучаці звонам,—</p>
<p>І колькі жальб пачуеш Ты!</p>
<p>Зямля азвецца стогнам...</p>
<p>Узглянь: навокал чорны сьвет,</p>
<p>Прыцьмено прауды слонцо,</p>
<p>Надзеі у людзях болей нет,—</p>
<p>Пашлі-ж ім Абаронца!</p>
<p>Ах, дай мне, Божэ, гэткіх слоу,</p>
<p>Зямля-б ад іх траслася!</p>
<p>Баляць бо раны Мае зноу</p>
<p>І кроу з іх палілася...</p>
<p>Пашлю тады маланкі у люд</p>
<p>У безшчасны той брадзіці.</p>
<p>Блішчэць, яскравець там і тут,</p>
<p>Праудзівы гнеу будзіць.</p>
<p>Мільены кіну пяруноу</p>
<p>У тых, каго Я знаю,</p>
<p>У тых, маю што сочуць кроу,</p>
<p>У тую чорну зграю.</p>
<p>Тагды ізноу, як колькі раз</p>
<p>На сьвеці ужо бывала,</p>
<p>Настане Твой вялікі час,</p>
<p>Твая засьвеціць хвала.</p>
<p>Малюся-ж,— дай Мне гэтых слоу</p>
<p>Сцаліш Мяне, паможаш;</p>
<p>Гарыць душа, баліць ізноу...</p>
<p>Вялікі! дай, як можаш!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>