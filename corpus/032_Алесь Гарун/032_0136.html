<div class="container">
<div class="book-utils">
<div id="qrcode"></div>
<a href="/Ales_Harun/S_piesniau_niavoli.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1917 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1917 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: С песьняу няволі -->
<h2><a href="http://knihi.com/Ales_Harun/">Алесь Гарун</a></h2>
<h2>С песьняу няволі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Я. Л—ку</p>
</div>
<div class="CLEAR"></div>
<p> </p>
<p>Прауду мусім ведаць, браце:</p>
<p>Покуль мы ні у роднай хаце.</p>
<p>Ні на ніві покуль роднай,—</p>
<p>Нашай думачцы ніводнай</p>
<p>Век ні спраудзіцца, ні збыцца,—</p>
<p>Мусім у цеснай клетцы біцца</p>
<p>Нашых думак і жаданняу</p>
<p>І няволі наляганняу.</p>
<p>У гароце, у няволі.</p>
<p>Без пасьпеху, а паволі</p>
<p>Нешта розум у нас вымае,</p>
<p>Смокчэ душу — выпівае</p>
<p>І за шыю душыць больна.</p>
<p>Што часамі мімавольна</p>
<p>З болю гэтага заплачыш,</p>
<p>Што аж слонейка ні бачыш!</p>
<p>Мусім ведаць, што мялеем,</p>
<p>Што паволі усе малеем,</p>
<p>Ні жывем, але канаем,—</p>
<p>Зранку долы вымераем,</p>
<p>І надзею што-дзень губім,</p>
<p>Хоць яе, як жыцце, любім.</p>
<p>Нашы брацця—там, на волі,</p>
<p>Паляглі моу-ся на полі,</p>
<p>Чыстым полі ваявецкім,</p>
<p>Велькім колам маладзецкім,</p>
<p>С пасячонымі плячыма,</p>
<p>З выпаленымі вачыма.</p>
<p> </p>
<p>Мы зьявілісь з яснай казкі,</p>
<p>Братняй міласьці і ласкі,</p>
<p>С краю-Далі, краю-Сьвета,</p>
<p>Дзе цяплюхна, вечне лето,—</p>
<p>А нас кінулі у пушчы,</p>
<p>Ды у холад, ды й у гушчы,</p>
<p>Дзе брат з братам вечне бьюцца.</p>
<p>Спруцянелі, а дзяруцца,</p>
<p>Мы хацелі даць ім сьвету.</p>
<p>Зруйнаваці пушчу гэту.</p>
<p>Даць ім міласьці прагненне.</p>
<p>Дзен шчасьлівых даці менне...</p>
<p>Мы ішлі вялікім валам,</p>
<p>Войскам буйным а зухвалым.</p>
<p>Ды ні стало нашай мочы:</p>
<p>Сьвет слабейшы быу ад ночы...</p>
<p> </p>
<p>Што-ж? Ніхай! Ніхай так будзе,</p>
<p>Мусіць гэтак доля судзе.</p>
<p>Цяжка, страшна жыці, прауда,</p>
<p>Дык цярпеці-ж нам ні науда.</p>
<p>Так на моры — акіяне</p>
<p>Часам хваля перастане...</p>
<p>Можа-ж прыйдзе навальніца,—</p>
<p>Толькі-б ветрыку з?явіцца!</p>
<p>Будзем у небо цікавацца,</p>
<p>Будзем зорак прыгледацца:</p>
<p>Без пакоры у пакоры</p>
<p>Перабудзем свае горо.</p>
<p>Мо і нам аднекуль з неба</p>
<p>Скажуць: «Чуйце, устаньце, трэба!»</p>
<p>У узмацняць. Парвуцца путы,</p>
<p>Будзе вольны, хто закуты</p>
<p>Ні адны, а з грамадою.</p>
<p>Разам з людзьмі, чарадою</p>
<p>Пойдзем поплеч зноу у далі,</p>
<p>Скуль прышлі і скуль паусталі.</p>
<p>А калі-ж ні хопіць сілы</p>
<p>Устаць на гэты вокліч мілы,—</p>
<p>Сэрцо хоць мацней забьецца,</p>
<p>Твар пахмуры усьміхнецца..</p>
<p>Можа ж быць раней загінем,</p>
<p>Дык усе-ж мы сьлед пакінем.</p>
<p>Бо, браток, хоць промень сьвету</p>
<p>Прынясьлі мы у пушчу гэту!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>