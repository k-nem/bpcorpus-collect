<div class="container">
<div class="book-utils">
<div id="qrcode"></div>
<a href="/Ales_Harun/Slabasci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Слабасьці -->
<h2><a href="http://knihi.com/Ales_Harun/">Алесь Гарун</a></h2>
<h2>Слабасьці</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ніхай душы, каторай Бог надау любоу,</p>
<p>Праклены—грэх,— аб гэтым буду знаць я!</p>
<p>Кляну цябе, кляну цябе ізноу і зноу,</p>
<p>І буду праклінаць я.</p>
<p>То ж ты ка мне прыйшла, як волю адабрау</p>
<p>Тыран маю, скуу цело ланцугамі,</p>
<p>І думкі вольныя з душы павыдзірау,</p>
<p>І растаптау нагамі!</p>
<p>То ж ты прыйшла тагды і стала ля вакна</p>
<p>І у вочы мне зірнула ціраз краты.</p>
<p>Ты, подлая, ніхто, як ты адна.</p>
<p>Ты будзь праклята!</p>
<p>То-ж ты мяне, як маці, моцна абняла,</p>
<p>Сьлязой споучуцця бледны твар абліла,</p>
<p>Што хвіля ясных зор, сьвятых ахвяр прайшла,—</p>
<p>Ты гэта гаварыла!</p>
<p>То-ж ты казала мне, каб я, хаця на час,</p>
<p>Зьмірыуся бы, пакуль тыран катуе,</p>
<p>А ен усе гняцець! Душыу ні толькі нас,—</p>
<p>На усіх лютце!</p>
<p>То-ж ты шэптала мне: „успомні, што ты сын,</p>
<p>Пацеха старасьці". Калола грудзі</p>
<p>Мне тым. А дзе закон: — «ідзі, свой дом пакінь</p>
<p>І родных людзі?»</p>
<p>То-ж ты аблутала душу ганебным сном</p>
<p>І вось яна: гатовая магіла.</p>
<p>Замест жывой зямлі кладуць труну з мярцом...</p>
<p>То-ж ты зрабіла!</p>
<p>Пусьці ж, абрыдлая, с тваіх ласкавых шпон,</p>
<p>Ніхай памру, калі ні буду жыу я,</p>
<p>Абы мне споуніці сьвяты жыцця закон,</p>
<p>Абы ні згніу я!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>