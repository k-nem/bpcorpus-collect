<div class="container">
<div class="book-utils">
<div id="qrcode"></div>
<a href="/Ales_Harun/Sprecka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Спрэчка -->
<h2><a href="http://knihi.com/Ales_Harun/">Алесь Гарун</a></h2>
<h2>Спрэчка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Дзядзька Тодар, два Пранцішкі,</p>
<p>Сват Гілерык, кум Тамаш</p>
<p>Раз у мястэчку Зацьвілішкі</p>
<p>Насьмяшылі увесь кірмаш.</p>
<p>Што было прадаць — прадалі,</p>
<p>Кум Тамаш зьменяу каня.</p>
<p>Покі усе панакуплялі,</p>
<p>Зірк—ай-ей: каля поудня!</p>
<p>— „Прауда, справіліся емка,</p>
<p>Але-ж, хай ты... во, абед“...</p>
<p>— „Ну дык што! Хадзем у карчомку!"</p>
<p>На суседзяу так сусед.</p>
<p>Узялі кварту. На закуску</p>
<p>Пару узялі тараноу.</p>
<p>Што-ж ім кварта? На затруску!</p>
<p>Узялі квартачку ізноу...</p>
<p>Больш пілі дзядзькі, чым елі:</p>
<p>Квас, гарэлку, піво, мед.</p>
<p>Бытцам чмелі загудзелі,</p>
<p>Як і увесь ля іх народ.</p>
<p>Хоць там словы ледзьве вяжуць,—</p>
<p>Тэй бяды! А што-ж маучаць?</p>
<p>Той што-сь скажа, той зауважыць,</p>
<p>Кіне чарку наліваць.</p>
<p>Так ад цэнау, бульбы, меры,</p>
<p>Што на рынку хвальш дае,</p>
<p>Зачапілі справы веры,</p>
<p>Дый... шчапілісь за яе!</p>
<p>Гэтта слоу ім ні хапіло,—</p>
<p>Знана веска: словау брак!</p>
<p>Потым, слово—хіба-ж сіла?</p>
<p>Хіба-ж зробіць, як кулак?</p>
<p>От і пляснуу Тодар у вухо</p>
<p>Па суседзку Тамашу,</p>
<p>І паустала завіруха</p>
<p>У карчме на кірмашу.</p>
<p>Кум Гілерык, сват, Пранцішкі,</p>
<p>Тодар,—зьвіліся у клубок...</p>
<p>Усе мястэчко Зацьвілішкі</p>
<p>Раптам зьбеглося у шынок...</p>
<p>Праз гадзіну дзед Ігнацы</p>
<p>Усіх бусайлау тых мірыу:</p>
<p>— Ціж ні сорам гэтак, братцы?</p>
<p>Дзед паважна гаварыу:—</p>
<p>«Ну, на ліхо вам сварыцца?</p>
<p>«З розных верау вы — адны.</p>
<p>«Дзеці гэтае зямліцы,</p>
<p>«Краю гэтаго сыны.</p>
<p>«Вера з жыццем усім даецца,</p>
<p>«Хто іх дау, — яму іх знаць!</p>
<p>«Дурэнь той, хто спадзяецца</p>
<p>Веры сілай паеднаць.</p>
<p>«Мы і так, браткі, зьневагі.</p>
<p>«Досіць мелі ад чужых,</p>
<p>«Каб спрэчацца без развагі.</p>
<p>«Ці ні цешым толькі іх?</p>
<p>«Глузу хіба-ж вы ні мелі?</p>
<p>«Біу чужы вас легка сьмех?</p>
<p>«Эх, вы, шэршні! Эх, вы, чмелі!</p>
<p>«Ну, ні сорам вам?.. Ні грэх?....»</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>