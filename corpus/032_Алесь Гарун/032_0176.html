<div class="container">
<div class="book-utils">
<div id="qrcode"></div>
<a href="/Ales_Harun/Judam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1913 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1913 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Юдам -->
<h2><a href="http://knihi.com/Ales_Harun/">Алесь Гарун</a></h2>
<h2>Юдам</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Да вас, паны, што голасна крычыце</p>
<p>Аб прыязьні сваей да «беднаго народу.»</p>
<p>Што раіце па ліссему: «маучыце,</p>
<p>Ніудоуга вам дамо багацтво, волю, згоду»,—</p>
<p>Да вас мой гэты верш і словы усе благія,</p>
<p>Бо словам вы адны, а справамі—другія.</p>
<p>«Багацтво вам»...Німа вам нашай веры!</p>
<p>Бо у той-жа год ліхі, як у полі ні урадзіло,</p>
<p>Галоднаму на прокарм хлеба меры</p>
<p>Аднэй ні далі вы. І злаялі няміла ...</p>
<p>Калі для нас жадаеце багацтва,</p>
<p>На што з бездольнаго зьдзіраеце апратку?</p>
<p>На што-ж тагды вы плодзіце жэбрацтво,</p>
<p>Да мы пустошучы без ліку, без астатку?</p>
<p>«Мы волю вам».... Прокляцце вам і з ею!</p>
<p>Чаму ад волі вашай мы стагнаць павінны?</p>
<p>Яна ланцуг над нашаю зямлею;</p>
<p>Астрог на наш народ спакойны і безвінны.</p>
<p>Ні воля гэта! Што нам ні цьвярдзіце,</p>
<p>Мы вольнымі былі за даунімі часамі.</p>
<p>Ідзіце-ж проч! і з воляю ідзіце!</p>
<p>Да волі знанае хутчэй мы прыдзем самі.</p>
<p>«Мы згоду вам»... Пакіньце ашуканство!</p>
<p>Вы — бойкі братняе чарнейшыя прарокі,</p>
<p>Без звады вам, нашэптау, падтыканства.</p>
<p>Нямілы Божы сьвет, ні ясны, ні шырокі.</p>
<p>Ні просім вас! ні трэба вашай згоды!</p>
<p>Свае вялікае, дзядоускае багацце</p>
<p>Хаваем мы; ад Бога усе народы</p>
<p>І бацькі аднаго усе дзеці - людзі, брацця.</p>
<p>Адкуль вы к нам? Чыйго племя і роду?</p>
<p>З якіх краеу }прыйшлі без прауды і без сэрца?</p>
<p>І што вам з нас, ад нашаго народу?</p>
<p>Чаму так жычыце яму хутчэй памерці?</p>
<p>Га! Знаем вас, атручэння найміты:</p>
<p>Вы — служкі чорныя Ясьнейшаго Мамона,</p>
<p>Вы — мора бруд ля берагу намыты;</p>
<p>Без дум і без мазгоу, вы—золато без звона.</p>
<p>З усіх бакоу на послугі уціску</p>
<p>Чаргою воучаю зьяуляецесь усюды,</p>
<p>Дзе клічуць вас для крыуды, для націску</p>
<p>На прауду вечную... Вы .. імя вам Юды!</p>
<p>Ідзіце-ж проч! Безплодна ваша трата</p>
<p>На ласкі ліссія. Пакіньце слово „брат“!</p>
<p>Вы цяжкі сон. Каты... Вы горэй ката!</p>
<p>Кругом праклятыя, вам бацька, брат — дукат!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>