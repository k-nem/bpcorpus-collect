<div class="container">
<div class="book-utils">
<div id="qrcode"></div>
<a href="/Ales_Harun/Zurba_i_Smiachoccie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Журба і Сьмяхоцце -->
<h2><a href="http://knihi.com/Ales_Harun/">Алесь Гарун</a></h2>
<h2>Журба і Сьмяхоцце</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>«—Брынкні, хлопча малады.</p>
<p>У свае цымбалы!</p>
<p>Ты-ж бо, чуу я ад людзей,</p>
<p>Музыкант удалы.</p>
<p>Песьняй емкай зьвесялі,—</p>
<p>Заплачу двузлотку.</p>
<p>Хочаш? Выпій напярод.</p>
<p>Спагані ахвотку!»</p>
<p> </p>
<p>— Раз журба с сьмехаццем</p>
<p>— Напіліся меду</p>
<p>І пайшлі на кірмаш</p>
<p>Паглядзець народу,</p>
<p>Вось журба й завяла,</p>
<p>Ніуцешна плачэ,</p>
<p>Сьмехацце-ж ля яе</p>
<p>Па дарозі скачэ.</p>
<p>— «Гэй, сястрыца, пакінь</p>
<p>— Разліваці сьлезы,</p>
<p>Бо цябе-ж засьмяе</p>
<p>Чалавек цьвярозы.</p>
<p>А-ха-ха! хіхі-хі!</p>
<p>Ну, чаго сястрыца</p>
<p>Ні хапіло табе?"</p>
<p>— «Перастань, дурніца!»</p>
<p>— «Ні сьмяшы ты людзей,</p>
<p>А давай паскачам!»</p>
<p>А журба ішчэ горш</p>
<p>Закацілась плачам.</p>
<p>«А-ха-ха!» «І-ы-ы!»</p>
<p>Па дарозі льюцца;</p>
<p>Йдуць журба с сьмехаццем,</p>
<p>А людцы сьмяюцца</p>
<p>От журба і крычыць:</p>
<p>—«Праз цябе выкпіны»!</p>
<p>Сьмехацце ж ей у адказ:</p>
<p>—«Не, асані вінна!»</p>
<p>—«Праз цябе!» — «Праз цябе!</p>
<p>Увайшлі у спрэчку,</p>
<p>А у канцы пачалі</p>
<p>Малаціці грэчку.</p>
<p>Тут камар падляцеу:</p>
<p>«Кум з кумой дзярэцца?</p>
<p>І пачау ля журбы</p>
<p>Акругом вярцецца!</p>
<p>То у нос, то у лоб.</p>
<p>Джыгане — упьецца,</p>
<p>От журба науцек,</p>
<p>Бо німа дзе дзецца.</p>
<p>Сьмехацце ж ні бяжыць,</p>
<p>Даганяць ні хочэ,</p>
<p>А з людзьмі над журбой</p>
<p>Над дурной рагочэ.</p>
<p>От і усе. Калі хто</p>
<p>З вас журбу убачэ,</p>
<p>Дык настрашце яе</p>
<p>Камаровым плачам.</p>
<p>Уцячэць! А цяпер —</p>
<p>Заплаці двузлотку</p>
<p>І кілішачак дай</p>
<p>Прамачыці глотку».</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>