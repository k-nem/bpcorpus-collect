<div class="container">
<div class="book-utils">
<div id="qrcode"></div>
<a href="/Ales_Harun/Habruska.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Габруська -->
<h2><a href="http://knihi.com/Ales_Harun/">Алесь Гарун</a></h2>
<h2>Габруська</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Габруся у жаунерку узялі,</p>
<p>Ад дамоуства адарвалі.</p>
<p>Ой, Габруська, Габруська!</p>
<p>Зажурыуся стары татка,</p>
<p>Стогне цяжка, плачэ матка:</p>
<p>Ой, Габруська, Габруська!</p>
<p>Залілася сьлязьмі люба:</p>
<p>— Ні запомні мой галубе,</p>
<p>Мой Габруська, Габруська!</p>
<p>Муштравалі у войску строга,</p>
<p>Ні давалі думаць многа.</p>
<p>Ой, Габруська, Габруська!</p>
<p>Дзяцюково сэрцо бьецца,</p>
<p>Бацьку успомніць — скаланецца.</p>
<p>Ой, Габруська, Габруська!</p>
<p>Дзяцюковы думкі уюцца.—</p>
<p>Матку успомніць, сьлезы льюцца.</p>
<p>Ой, Габруська, Габруська!</p>
<p>А дамовы вецяр вее.</p>
<p>Любу успомніць — абамлее.</p>
<p>Ой, Габруська, Габруська!</p>
<p>Захварэу Габрусь на службе,—</p>
<p>Ліст пісаці кажэ дружбе.</p>
<p>Ой, Габруська, Габруська!</p>
<p>«Ні_чакайце мяне у хаці,</p>
<p>Час прыйшоу мне паміраці».</p>
<p>Ой, Габруська, Габруська!</p>
<p>Ой, сканау Габрусь у чужыне,</p>
<p>Жаль учыніу сваей радзіне.</p>
<p>Ой, Габруська, Габруська!</p>
<p>Засмуціу ен сваю любу:</p>
<p>— С кім пайду цяпер да шлюбу,</p>
<p>Мой Габруська, Габруська?!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>