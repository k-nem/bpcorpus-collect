<div class="container">
<div class="book-utils">
<div id="qrcode"></div>
<a href="/Ales_Harun/Mularu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1913 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1913 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Муляру -->
<h2><a href="http://knihi.com/Ales_Harun/">Алесь Гарун</a></h2>
<h2>Муляру</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>— Муляр, слухай! Што кладзеш ты?</p>
<p>— „Дол сьмяротны, бачыш, — склеп.</p>
<p>„От, як скончу усе да рэшты,</p>
<p>„Буду мець рубель на хлеб."</p>
<p>— Слухай, муляр: пакідай ты</p>
<p>Сьмерці сховы мураваць—</p>
<p>Хай ні знаць іх! Уставай ты,</p>
<p>Пойдзем жыцце будаваць.</p>
<p>Бачыш: людзі, як бездомкі.</p>
<p>Ходзяць скрозь без уласных хат?</p>
<p>Я работнік спрытны, емкі,</p>
<p>Пойдзем муляр, пойдзем, брат!</p>
<p>Возьмем кельні, малаточкі,</p>
<p>Дзьве рыдлеукі, вінкель, шнур,</p>
<p>Гукнем: «людзі, галубочкі!</p>
<p>«Хто ахвочы класьці мур?</p>
<p>«Мур вялікі, вольнай волі,</p>
<p>«Мур высокі да нябес,</p>
<p>«Мур братэрства, роунай долі,</p>
<p>«Мур для радасьці без сьлез?»</p>
<p>От, убачыш, прыйдуць людзі</p>
<p>На успамогу у грамадзе;</p>
<p>Кожан цэглу класьці будзе...</p>
<p>От дзе праца загудзе!</p>
<p>Сьцены зробім чыста, гладка,</p>
<p>Як с крышталю, столь як шкло,</p>
<p>Скажуць людзі: „вось дык хатка!</p>
<p>«Роунай у сьвеці ні было!»</p>
<p>Будзем есьці у гэнай хаці</p>
<p>Смачны, чысты, пульхны хлеб.</p>
<p>Пойдзем, муляр, пойдзем, браце,</p>
<p>Хай другі канчае склеп!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>