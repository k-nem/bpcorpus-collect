<div class="container">
<div class="book-utils">
<div id="qrcode"></div>
<a href="/Ales_Harun/Ech,_siahonnia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Эх, сягоння...» -->
<h2><a href="http://knihi.com/Ales_Harun/">Алесь Гарун</a></h2>
<h2>«Эх, сягоння...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Эх, сягоння, у гэту ночку</p>
<p>Я уцяку адгэтуль проч!</p>
<p>Шэрым воукам па лясочку —</p>
<p>Хай дагоніць, хто ахвоч!</p>
<p>Хай тагды, сярод дарогі</p>
<p>Станець хто — ні будзе рад:</p>
<p>Чорны вуж абкруціць ногі.</p>
<p>Буду вужам, буду гад!</p>
<p>Хай тагды, шукаюць у лесе</p>
<p>Цемных, вузкіх, воучых троп!</p>
<p>Як арол у паднябессе</p>
<p>Я узлячу над земскі строп.</p>
<p>У небі роуным, чыстым шляхам</p>
<p>Яснай зоркай палячу,</p>
<p>І скачуся напад дахам</p>
<p>Роднай вескі і ускрычу:</p>
<p>— Гэй, хто есьць тут! Люд галодны,</p>
<p>Люд пакутны! Да мяне!</p>
<p>Станьма, брацця, у шых паходны —</p>
<p>Наша горо праміне.</p>
<p>Досыць нам з нядолі віці</p>
<p>Ценкі жыцця свайго пас,</p>
<p>Слухай, люд: прынес я віці,</p>
<p>Хто за мною, брацця?—Час!</p>
<p>Устануць, рушаць: „Проч з дарогі!</p>
<p>„Хто нам хочэ заступіць?</p>
<p>„Мы пайшлі, мы, люд убогі,</p>
<p>„Усе узяць, ці усе згубіць“...</p>
<p>Думкі, думкі звадыяшкі,</p>
<p>Ах, ні мучайце мяне!</p>
<p>Вам усе гульні, а мне цяжка,</p>
<p>Мне няволя ні міне...</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>