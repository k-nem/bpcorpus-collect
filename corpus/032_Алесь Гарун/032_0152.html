<div class="container">
<div class="book-utils">
<div id="qrcode"></div>
<a href="/Ales_Harun/U_vyhnanniu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1907; 1914 -->
<!-- HEADER_FIELD Edition: Гарун А. Матчын дар. Думы і песьні 1907 - 1914. Менск, 1918. -->
<!-- HEADER_FIELD FirstPublicationYear: 1918 -->
<!-- HEADER_FIELD Pravapis: T1929 -->
<!-- HEADER_FIELD PublicationYear: 1918 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: У выгнанню -->
<h2><a href="http://knihi.com/Ales_Harun/">Алесь Гарун</a></h2>
<h2>У выгнанню</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Край чужы — за веру кара —</p>
<p>Сьнег, мароз, ды горы.</p>
<p>Белы сьвет, як чорна хмара,</p>
<p>Заступілі горы.</p>
<p>Край чужы... І ты чужынец</p>
<p>Усім, ні свой здаешся:</p>
<p>Ходзіш скрозь, як той адзінец</p>
<p>Старакостны у лесе.</p>
<p>Ходзіш ты, ніякай мэты,—</p>
<p>Так,—абы цягацца,</p>
<p>Знаць сабе: жывеш яшчэ ты...</p>
<p>Для чаго-ж, спытацца?</p>
<p>Хто цябе спагадным сэрцам</p>
<p>Да сябе прытуле?</p>
<p>Хіба с стрэльбы чужаверца,</p>
<p>Чужаніца—куля.</p>
<p>Хто цябе спаткае міла.</p>
<p>У дом папросіць гожа?</p>
<p>Хіба дол, адно магіла</p>
<p>Разгарнуцца можа.</p>
<p>Што с таго - часамі сьніцца</p>
<p>Край, у якім радзіуся?</p>
<p>Толькі мусяць сьлезы ліцца,—</p>
<p>Лепі-б і ні сьніуся!</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>