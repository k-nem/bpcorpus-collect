<div class="container">
<div class="book-utils">
<div id="qrcode"></div>
<a href="/Ales_Harun/Dobry_viecar,_moj_Jazepka_spz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Гарун -->
<!-- HEADER_FIELD CreationYear: 1916 -->
<!-- HEADER_FIELD Edition: Гарун А. Сэрцам пачуты звон: Паэзія, проза, драматургія, публіцыстыка / Уклад. прадм. і камент. У.Казберука; Маст. У.Басалыга. - Мн.: Маст. літ., 1991, 359 с. [5] л. іл. партр.: іл. - (Спадчына). -->
<!-- HEADER_FIELD FilenameSuffix: spz -->
<!-- HEADER_FIELD FirstPublicationYear: 1929 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Добры вечар, мой Язэпка!...» -->
<h2><a href="http://knihi.com/Ales_Harun/">Алесь Гарун</a></h2>
<h2>«Добры вечар, мой Язэпка!...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Добры вечар, мой Язэпка!</p>
<p>Добры вечар, мой каханы!</p>
<p>Мой ты браце, мой зямляча,</p>
<p>Мой ты дружа неслухмяны.</p>
<p> </p>
<p>Ці ж не я прасіў астацца</p>
<p>Гэтта зімку зімаваці,</p>
<p>Каб хоць зрэдку ды спаткацца,</p>
<p>Разам хвільку скаратаці?</p>
<p> </p>
<p>Не! Папоў яму мілейшы,</p>
<p>Ён прыяцель, кум і сват!</p>
<p>З кім Язэп, а з гэтай шэльмай</p>
<p>Хоць у пекла ехаць рад!</p>
<p> </p>
<p>Што ж ты выйграў? «Дон Отэлло?»</p>
<p>Ёсць жа «Чуда» ў Бадайбе.</p>
<p>Мо прысватаў там дзяўчыну?</p>
<p>Ой, не лжы, брат, не табе!</p>
<p> </p>
<p>Можа, службай выйграў гэнам,—</p>
<p>Больш там пэнсыі бярэш,</p>
<p>Лепш ясі, чысцей там ходзіш? —</p>
<p>Не паверу, хоць зарэж!</p>
<p> </p>
<p>Служба й гэтта — чым не служба?</p>
<p>Ганіць — значыць саграшыць:</p>
<p>Можна й выспацца, й пад’есці,</p>
<p>І гульнуць, як набяжыць.</p>
<p> </p>
<p>Што й казаць — ты выйграў мала,</p>
<p>«Як на мыдле пан Заблоцкі»,</p>
<p>Як той хлопчык, што [то] брату</p>
<p>Каўбасу змяняў на клёцкі.</p>
<p> </p>
<p>«Ніц не зробіш», бо «рызыка» —</p>
<p>Гэта звычай шляхціцовы.</p>
<p>«Не шкадуе той валоссяў,</p>
<p>Хто ужо не мае гловы».</p>
<p> </p>
<p>Мушу скончыць нараканні,</p>
<p>Бо не бачу з іх карысці.</p>
<p>Ты ж далёка — не дастануць.</p>
<p>Будзе час яшчэ калісьці!</p>
<p> </p>
<p>Не сярдуй, што гэтак лаю:</p>
<p>Сумна, прыкра, вось і мушу</p>
<p>Хоць над тым, каго я знаю,</p>
<p>Адвясці на момант душу.</p>
<p> </p>
<p>А на сэрцы, браце, гэтак,—</p>
<p>Хоць ты вешайся ад болю.</p>
<p>Думкі б’юцца, як бы птушка,</p>
<p>Хочуць вырвацца з няволі.</p>
<p> </p>
<p>Ветрам дзікім паляцеў,бы,</p>
<p>Воўкам нёсся бы галодным,—</p>
<p>Толькі б згэтуль адпусцілі</p>
<p>На відзенне з краем родным.</p>
<p> </p>
<p>А трымае злая сіла,</p>
<p>І няма з ёй сілы біцца;</p>
<p>І няма душы спагаднай,</p>
<p>З кім бы горам падзяліцца.</p>
<p> </p>
<p>Напішы ж ты мне, Язэпка,—</p>
<p>Успомні, брат, аб нашай дружбе,</p>
<p>Аб усім, што гэнам бачыш,</p>
<p>Аб сваім жыцці, аб службе.</p>
<p> </p>
<p>Як ты час праводзіш вольны,</p>
<p>З кім там знаешся, гамоніш;</p>
<p>Як ты журбу, як ты гора</p>
<p>Ад сябе штодзенне гоніш.</p>
<p> </p>
<p>Буду дзякаваць за гэта,</p>
<p>Буду знаць, што ёсць жа гдзесь</p>
<p>Мой Язэпка, мой каханы,</p>
<p>Мой прыяцель...</p>
<p>Твой Алесь.</p>
<p><i>1916 г.</i></p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>