<div class="container">
<div class="book-utils">
<div id="qrcode"></div>
<a href="/Uladzislau_Halubok/Zabytaja_chatka.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзіслаў Галубок -->
<!-- HEADER_FIELD CreationYear: 1908 -->
<!-- HEADER_FIELD Edition: Галубок Ул. Творы: Драматургія; Паэзія; Проза; Публіцыстыка. / Уклад., падрыхт. тэкстаў, уступ. арт. і камент. С.С.Лаўшука. - Мн.: Маст. літ., 1983. - 607 с., 8 іл., 1 л. партр. -->
<!-- HEADER_FIELD FirstPublicationYear: 1908 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1983 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Забытая хатка -->
<h2><a href="http://knihi.com/Uladzislau_Halubok/">Уладзіслаў Галубок</a></h2>
<h2>Забытая хатка</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Над соннай далінай</p>
<p>Відаць хмызнячок,</p>
<p>Пры ім сірацінай</p>
<p>Хацінка-ламок.</p>
<p>Жыве там гаротны</p>
<p>Дзядуля з дня ў дзень,</p>
<p>Збалелы, маркотны,</p>
<p>Снуе толькі цень.</p>
<p>Калісь быў ён молад,</p>
<p>Дуж быў, як той леў;</p>
<p>І холад і голад</p>
<p>Ён занішто меў.</p>
<p>Жыццё прамінула,</p>
<p>Як сон той вясной, —</p>
<p>Старога сагнула</p>
<p>Бяда, неспакой;</p>
<p>Меў дзетак — вось сына</p>
<p>Забрала вайна;</p>
<p>Другога машына</p>
<p>У магілу звяла;</p>
<p>За імі і маці</p>
<p>Пайшла на той свет...</p>
<p>Астаўся у хаце</p>
<p>Адзін-адным дзед.</p>
<p>Сядзіць скачанеўшы,</p>
<p>Сагнуты дугой,</p>
<p>Не піўшы, не еўшы,</p>
<p>З нямою душой...</p>
<p>Віхура за хатай</p>
<p>Гудзіць і шуміць,</p>
<p>З пагудкай заклятай</p>
<p>У шыбы гручыць.</p>
<p>І як бы галосіць</p>
<p>Над ім, сіратой,</p>
<p>І нібыта просіць</p>
<p>На вечны спакой...</p>
<p>Крапіўся дзядуля —</p>
<p>Займацца стаў дух,</p>
<p>Прыйшла смерць-зязюля,</p>
<p>Як свечка, патух.</p>
<p>Чырвонае сонца</p>
<p>З-за лесу ўзышло,</p>
<p>У хатцы аконца</p>
<p>Агнём заліло,</p>
<p>Ды хатка пустая —</p>
<p>Ужо дзеда няма!</p>
<p>Цяпер там гуляе</p>
<p>І холад, і цьма.</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>