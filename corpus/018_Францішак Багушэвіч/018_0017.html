<div class="container">
<div class="book-utils">
<div id="qrcode"></div>
<a href="/Francisak_Bahusevic/Z_kirmasu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Францішак Багушэвіч -->
<!-- HEADER_FIELD CreationYear: 1886-1891? -->
<!-- HEADER_FIELD Edition: Багушэвіч Ф. Творы / Францішак Багушэвіч ; [укладанне, прадмова Я. Янушкевіча ; каментарыі У. Cодаля, Я. Янушкевiча; мастак Г. Хiнка-Янушкевiч]. - Мінск : Мастацкая літаратура, 1991. - 308 с. -->
<!-- HEADER_FIELD FirstPublicationYear: 1891 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: З кірмашу -->
<h2><a href="http://knihi.com/Francisak_Bahusevic/">Францішак Багушэвіч</a></h2>
<h2>З кірмашу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Гэй, ляці, кабыла, хоць ты падарвіся,</p>
<p>Бо мяне чакае там мая Людвіся,</p>
<p>Чакае, чакае, аж выйшла за дзверы,</p>
<p>Вот ужо і поўнач, а не есць вячэры.</p>
<p>Зварыла зацірку, дык аж гоне слінку,</p>
<p>Малачком збяліла, як тую сняжынку!</p>
<p>Гэй, ляці ж, кабыла, па пнях, па каменнях,</p>
<p>Бо яна чакае уся у пламеннях.</p>
<p>Уся у пламеннях ад аднэй мілосці!..</p>
<p>Гэй, ляці, кабыла, каб не ўспелі госці.</p>
<p>Гэй, басуй, басуй жа, мая ты кабыла,</p>
<p>Каб жонка не спала, дзверы адчыніла.</p>
<p>Маскалі ж у вёсцы яшчэ не паснулі,</p>
<p>Праляці ж, кабыла, каб яны не чулі!</p>
<p>Рві, кабылка, жыва, вязу я гасцінчык:</p>
<p>Ці хустку чырвону, ці валовік-бічык.</p>
<p>Гэй, вязу гасцінчык, вязу кірмашовы,</p>
<p>Ці новую хустку, або і біч новы!</p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>