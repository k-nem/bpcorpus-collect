<div class="container">
<div class="book-utils">
<div id="qrcode"></div>
<a href="/Francisak_Bahusevic/Novy_1886_hod.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Францішак Багушэвіч -->
<!-- HEADER_FIELD CreationYear: 1885 -->
<!-- HEADER_FIELD Edition: Багушэвіч Ф. Творы / Францішак Багушэвіч ; [укладанне, прадмова Я. Янушкевіча ; каментарыі У. Cодаля, Я. Янушкевiча; мастак Г. Хiнка-Янушкевiч]. - Мінск : Мастацкая літаратура, 1991. - 308 с. -->
<!-- HEADER_FIELD FirstPublicationYear: 1986 -->
<!-- HEADER_FIELD LangOrig: pol -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1991 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Новы 1886 год -->
<!-- HEADER_FIELD Translation: Пятро Бітэль -->
<h2><a href="http://knihi.com/Francisak_Bahusevic/">Францішак Багушэвіч</a></h2>
<h2>Новы 1886 год</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Прамінай жа, годзе шэры,</p>
<p>Забяры свае падзеі!</p>
<p>Ты найперш абдзёр нас з Веры,</p>
<p>Ты не даў нам і Надзеі.</p>
<p> </p>
<p>Звёў Любоў... а ідэалы</p>
<p>Паказаў у бойцы браццяў!</p>
<p>Спраў тваіх тут больш не стала,</p>
<p>Каб цябе й не ўспамінаць нам!</p>
<p> </p>
<p>Слёзы, роспач, невядомасць</p>
<p>У насмешак блытаніне, -</p>
<p>Вось уся твая маёмасць...</p>
<p>Хай і памяць аб ёй згіне!</p>
<p> </p>
<p>Затані навекі, годзе,</p>
<p>Як слёз рэкі у народзе,</p>
<p>Без надзеі аб свабодзе,</p>
<p>Без ідэй для асяроддзя.</p>
<p> </p>
<p>Вось ідзе ўжо прамяністы,</p>
<p>Ясны, свежы, як маёвы,</p>
<p>Дзень пагодны і ўрачысты,</p>
<p>Год бясконцы, Год наш Новы.</p>
<p> </p>
<p>Нам прарочылі ўжо зоры,</p>
<p>Што надходзіць год шчаслівы!</p>
<p>Дык хадзі, хто бедны, хворы,</p>
<p>Дасць усё ён, каб жылі вы.</p>
<p> </p>
<p>Якар - вось яго эмблема,</p>
<p>І Любоў у ім палае,</p>
<p>Крыж пакрыў забрала шлема</p>
<p>Ў знак, што веру ў сэрцы мае.</p>
<p> </p>
<p>Ён любоўю ўсіх нас злучыць</p>
<p>І Свабоду нам уручыць.</p>
<p>Дасць надзею і здзяйсненне,</p>
<p>Крыжам збавіць ад сумненняў!..</p>
<p> </p>
<p>«Крыж?.. Ці веры знак, ці мукі?»</p>
<p>«Веры крыж адлюстраванне!..»</p>
<p>«А навошта чара ў рукі?</p>
<p>Ці ж ілюзія падмане?..</p>
<p>Гэта ж той, што год за годам</p>
<p>Зноў пачне нас мімаходам</p>
<p>Выпрабоўваць!»</p>
<p> </p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Piatro_Bitel/">Пятро Бітэль</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>