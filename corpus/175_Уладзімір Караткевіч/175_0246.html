<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Ciahniki_zaspiavali,_zaplakali.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1958-1960? -->
<!-- HEADER_FIELD FirstPublicationYear: 1960 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Цягнікі заспявалі, заплакалі..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Цягнікі заспявалі, заплакалі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Цягнікі заспявалі, заплакалі,</p>
<p>Дым змяшалі з парай лагчын,</p>
<p>Па мастах над вадою адтакалі,</p>
<p>Іскры кінулі ў зорную сінь.</p>
<p>Дні нядаўнія, ясныя, любыя,</p>
<p>Гарадоў старажытных спакой,</p>
<p>Кураслеп на лугах Багалюбава,</p>
<p>Белы храм над Нерлю-ракой.</p>
<p>Ці здалося мне, ці прыснілася,</p>
<p>Што ў вясеннія гэтыя дні</p>
<p>У вачах тваіх, шэрых, мілых,</p>
<p>Больш было да мяне цеплыні.</p>
<p>Адшумела дзікімі злакамі,</p>
<p>Абляцела пялёсткамі «сна»,</p>
<p>Адцвіла барвянымі макамі</p>
<p>На паўночных лугах вясна.</p>
<p>Дзе ты зараз, добрая, цёплая,</p>
<p>Як прамень святла на траве?</p>
<p> </p>
<p>...Над духмянымі ў полі каноплямі</p>
<p>Цень ад хмары самотнай плыве.</p>
<p>Ледзь паспеўшы сустрэцца і зведацца,</p>
<p>Лапай вочы прыкрыўшы ў журбе,</p>
<p>Пад алмазнай Вялікай Мядзведзіцай</p>
<p>Спіць туга мая па табе.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>