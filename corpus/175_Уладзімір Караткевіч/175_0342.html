<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Dreva_na_catyrdahu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: сакавік 1967; 17.09.1967 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дрэва на чатырдагу -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Дрэва на чатырдагу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>Васілю Быкаву</i></p>
<p> </p>
<p>Буран над уцёсамі чорнымі</p>
<p>На мёртвых травах іграе,</p>
<p>А ўнізе, а ў прорве — мора...</p>
<p>Без дна, без канца, без краю.</p>
<p>Там жвір пад прыбоем марыць,</p>
<p>Пчолы гудуць закахана,</p>
<p>А тут, дзе маланкі і хмары</p>
<p>І орды вандроўных туманаў,</p>
<p>У пекла прысенні, пад спевы</p>
<p>Хаўтурныя траў з вятрамі —</p>
<p>Расце каравае дрэва,</p>
<p>Абпаленае перунамі.</p>
<p>Стаіць і ў цвіценне верыць —</p>
<p>Адно супраць сцюж і абвалаў,—</p>
<p>Смерць хаваючы ў сэрцы,</p>
<p>Жыццё — ў каранях між скалаў.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>