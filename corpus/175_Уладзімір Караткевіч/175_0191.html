<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Daniesli_dobryja_ludzi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 03.08.1980 -->
<!-- HEADER_FIELD FirstPublicationYear: 1982 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Данеслі добрыя людзі..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Данеслі добрыя людзі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Данеслі добрыя людзі</p>
<p>(А я спакойны чамусь),</p>
<p>Што жыццё пачало паскудзіць</p>
<p>Былому Каханню майму.</p>
<p>Колькі ж годных яна абсмяяла!</p>
<p>Колькі чыстых на сметнік звяла!</p>
<p>Піравала яна, гуляла,</p>
<p>Ў божы рай па трупах ішла.</p>
<p>Гэта толькі пачатак гісторыі:</p>
<p>Будзе ёй яшчэ на зямлі</p>
<p>Безвыходней куды і горай...</p>
<p>Так, як мне праз яе калісь.</p>
<p>Сёння плачуць слязой яе вочы.</p>
<p>Заўтра — кроў яна з іх пралье...</p>
<p>Але гэта не я ёй адточваю.</p>
<p>Гэта лёс ёй спаўна аддае.</p>
<p>Б’е за шчасце маё, і за мукі,</p>
<p>І за ўсё, што аддаў сатане...</p>
<p>.  .  .  .  .  .  .  .  .  .  .  .</p>
<p>Але, божа,</p>
<p>анёл ці гадзюка —</p>
<p>Ўсё ж была яна часткай мяне.</p>
<p>Твой закон, і права, і сіла,</p>
<p>І таму не малю за сябе...</p>
<p>.  .  .  .  .  .  .  .  .  .  .  .</p>
<p>Бог даруй, бог — цябе памілуй,</p>
<p>Хай сабе і ў смяротнай журбе.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>