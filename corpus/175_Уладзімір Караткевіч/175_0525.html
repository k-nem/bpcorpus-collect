<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Uschod.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 23.09.1970 -->
<!-- HEADER_FIELD FirstPublicationYear: 1972 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Усход -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Усход</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>Максіму Танку</i></p>
<p> </p>
<p>Бы ў першыя дні стварэння,</p>
<p>Цемра, хаос і шал,</p>
<p>Прыбой і туман спадаюць</p>
<p>На труны змрочныя скал.</p>
<p> </p>
<p>Плывеш між валоў і бачыш,</p>
<p>Як там, на грані імглы,</p>
<p>Над светам і над табою</p>
<p>Светаносна кружляюць арлы.</p>
<p> </p>
<p>Нябачную ўбачыўшы радасць,</p>
<p>Лятуць пад нябесны шацёр,</p>
<p>І рыжае сонца праз падзі</p>
<p>Лавай спаўзае з гор.</p>
<p> </p>
<p>За ім мільёны гайдукаў</p>
<p>Ідуць з цямноццем на бой</p>
<p>У зялёных ірваных адзеннях,</p>
<p>З дзідамі за спіной.</p>
<p> </p>
<p>Над ашаломленым змрокам</p>
<p>Сведчаннем вечнай вясны</p>
<p>Шумяць пераможна пад брызам</p>
<p>Зялёныя лахманы.</p>
<p> </p>
<p>Хлусня начной ліхаманкі,</p>
<p>Жах заімшэлых стром</p>
<p>Ў пячоры здыхаць запаўзае</p>
<p>З пераламаным хрыбтом.</p>
<p> </p>
<p>І, кроплямі вечнай вясёлкі</p>
<p>Ажывіўшы мёртвы граніт,</p>
<p>Яр магутны з неба спускаецца</p>
<p>На сонечныя прамяні.</p>
<p> </p>
<p>Бэзавы спеў сірэнаў</p>
<p>У поўнай сонцам вадзе,</p>
<p>Гульні вясёлых дэльфінаў</p>
<p>Сярод вясёлых людзей...</p>
<p> </p>
<p>І толькі яму, адзінаму,</p>
<p>Сэрца я падару,</p>
<p>Адзінаму богу ў свеце,</p>
<p>Адзінаму ў свеце цару.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>