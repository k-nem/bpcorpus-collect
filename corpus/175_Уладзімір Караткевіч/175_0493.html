<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Siryn_-_ptuska_radasci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 09.04.1957 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сірын — птушка радасці -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Сірын — птушка радасці</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Сірын на досвітку ў лесе спявае,</p>
<p>Дрэвы ў празрыстым вэлюме зялёным,</p>
<p>Сінія хмаркі, як дым, праплываюць</p>
<p>На візантыйскім небе чырвоным.</p>
<p>Ў лесе азёры вясеннія, сінія,</p>
<p>Дзеткі-бярозкі выйшлі на бераг...</p>
<p>Крылы жар-птушкі, воблік дзяўчыны,</p>
<p>Вочы смяюцца, вялікія, шэрыя.</p>
<p>Радасць вясенняя, дальняя песня,</p>
<p>Ціха фіялка з зямлі выглядае:</p>
<p>Ў мокрых лясах, на блакітным прадвесні</p>
<p>Сірын, закрыўшы вочы, спявае.</p>
<p>Песня ўзлятае ў імклівым палёце,</p>
<p>Песня лікуе майскім світаннем</p>
<p>Ў гэтай пранізліва-страснай пяшчоце,</p>
<p>Ў гэтай любові, ў першым каханні.</p>
<p> </p>
<p><i>[1957 г.?]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>