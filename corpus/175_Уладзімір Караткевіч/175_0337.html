<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Dziaucaty.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1960? -->
<!-- HEADER_FIELD FirstPublicationYear: 1960 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Дзяўчаты -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Дзяўчаты</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На бярвеннях дзяўчаты запелі</p>
<p>Пра вячэрнюю стому сваю.</p>
<p>Песня ў цемры і кофты белыя</p>
<p>Ўсім прахожым іх выдаюць.</p>
<p>Я іх бачыў днём на пракосах,</p>
<p>У вясёлым звоне зямлі.</p>
<p>Нават косы, дзявочыя косы</p>
<p>Падвязаць не было ім калі.</p>
<p>Падарункі іхнія з вілаў</p>
<p>Я хапаў, выводзячы стог,</p>
<p>А яны мяне пакацілі</p>
<p>І жывым закапалі ў мурог.</p>
<p>І цяпер, калі ў росах травы,</p>
<p>Тут, са мною, сядзяць яны</p>
<p>Вельмі ціхія, вельмі ласкавыя,</p>
<p>Як кахання першага сны.</p>
<p>Я пайшоў бы ўдваіх з каторай</p>
<p>Да ракі праз начныя палі</p>
<p>І глядзеў бы з ёю на зоры,</p>
<p>Каб цябе не было на зямлі.</p>
<p>Ледзьве чутная песня точыцца.</p>
<p>Разам з ёю асіны звіняць</p>
<p>Пра вярбу ды пра сінія вочы,</p>
<p>Пра грывастага ў лузе каня,</p>
<p>Пра дурненькую перапёлку,</p>
<p>Што гняздо пры дарозе звіла,</p>
<p>І пра хлопца, што ноччу золкай</p>
<p>Ад сяла ідзе да сяла.</p>
<p>Ў іхніх песнях — уся Радзіма,</p>
<p>А без гэтага чалавек,</p>
<p>Быццам тонкі струменьчык дыму,</p>
<p>Што плыве абалоннем рэк.</p>
<p> </p>
<p><i>1960 г.</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>