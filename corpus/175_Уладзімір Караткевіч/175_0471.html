<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Pryjdzi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1957? -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Прыйдзі -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Прыйдзі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не чакаць парываў свабоднага брыза,</p>
<p>Не чакаць святла сярод цёмнай начы.</p>
<p>Час рабоў і здрады. Эпоха Чынгіза.</p>
<p>Час дрыжачых мужчын і хлуслівых жанчын</p>
<p>І ў баі і ў каханні вароцяць спіны.</p>
<p>Што ж рабіць?</p>
<p>З году ў год лічыць барышы?</p>
<p>Для чаго?</p>
<p>Ўся слава, віно і жанчыны</p>
<p>Суета сует і тамленне душы.</p>
<p>Зарастае травою ў сумлення ганак,</p>
<p>І ваююць даносам замест свінца.</p>
<p>Пасля славы — наклёп, нуда — пасля п’янак,</p>
<p>Пасля здрады кахання — туга да канца...</p>
<p>Да канца...</p>
<p>Ўспаміны адносяцца роем...</p>
<p>Я адзін.</p>
<p>Я адзін супраць тысяч стаю,</p>
<p>Клічу сэрцам збавіцельны полаг спакою,</p>
<p>Што закрые мне крыламі вочы ў баю.</p>
<p> </p>
<p><i>[1957 г. ?]</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>