<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Paviesanym_1863_hoda.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 28.01.1980; 29.01.1980 -->
<!-- HEADER_FIELD FirstPublicationYear: 1986 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Павешаным 1863 года -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Павешаным 1863 года</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі ідуць на абардаж,</p>
<p>І поўніць полымя прасцяг</p>
<p>Да верху мачты — экіпаж</p>
<p>Цвікамі прыбівае сцяг.</p>
<p> </p>
<p>Даўно здалася — нават сталь,—</p>
<p>І толькі зараз — мы памром</p>
<p>Пад сцягам, што ў прадонні хваль</p>
<p>Знікае разам з караблём.</p>
<p> </p>
<p>Ў крыві краіны нашай бель,</p>
<p>Прыходзіць час смяротных сноў,</p>
<p>І нашай волі карабель,—</p>
<p>Няскораны,— ідзе на дно.</p>
<p> </p>
<p>І сёння ў вечны наш працяг,</p>
<p>У неба на світанні дня</p>
<p>Уздымуць нас, як волі сцяг,</p>
<p>Якога й богу нельга зняць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>