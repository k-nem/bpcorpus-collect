<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Jak_Stazary_u_niebie_zazziali.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1959? -->
<!-- HEADER_FIELD FirstPublicationYear: 1959 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Як Стажары ў небе заззялі..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Як Стажары ў небе заззялі..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як Стажары ў небе заззялі,</p>
<p>І ў сяле падаілі кароў,</p>
<p>І з палёгкай палі ўздыхалі,—</p>
<p>Я пад вокны твае прыйшоў.</p>
<p> </p>
<p>Ты з хітрынкай сказала, мілая,</p>
<p>Прыкрываючы шыю касой:</p>
<p>«Маці спіць. Я таксама стамілася.</p>
<p>Дарагі, прыходзь раніцой».</p>
<p> </p>
<p>Ты казала так цёпла і ветліва,</p>
<p>Я кахаў цябе так даўно...</p>
<p>Я паверыў і раніцай светлай</p>
<p>Пад тваё прыцягнуўся акно.</p>
<p> </p>
<p>Зноў з хітрынкаю ты сказала:</p>
<p>«Бач, каровы ідуць на лугі.</p>
<p>Бачыш, маці толькі што ўстала.</p>
<p>Ўдзень прыходзь да мяне, дарагі».</p>
<p> </p>
<p>Я чакаў паўдзённай часіны.</p>
<p>З неба сонечны пёк агонь.</p>
<p>Я драмаў у хмызах тры гадзіны</p>
<p>На нагах, як стомлены конь.</p>
<p> </p>
<p>Мрэлі ў сонцы паўдзённым шаты,</p>
<p>Калі зноў я прыйшоў да сяла</p>
<p>І... нікога не стрэў ля хаты,</p>
<p>Бо каханая ў полі была.</p>
<p> </p>
<p>Ўсе сабакі на вёсцы яхкалі</p>
<p>На даўжэзную постаць маю,</p>
<p>Калі вечарам шэрым і мяккім</p>
<p>Я прыйшоў на сядзібу тваю.</p>
<p> </p>
<p>Усміхнулася: «Нельга вечарам,</p>
<p>Нас заўважаць суседзі ў садках.</p>
<p>Любы мой, дарагі, недарэчны,</p>
<p>Ноч наперадзе. Зоры ў вачах».</p>
<p> </p>
<p>Уначы я свіснуў ля хаты,</p>
<p>І з’явіўся цень у акне:</p>
<p>«Я заснула ад стомы праклятай.</p>
<p>Не шкадуеш, будзіш мяне.</p>
<p> </p>
<p>Ну і д-добрым ты будзеш мужам...</p>
<p>Не. На вуліцы травы з расой...</p>
<p>Што ты, што ты! Маці нядужая...</p>
<p>Дарагі, прыходзь раніцой».</p>
<p> </p>
<p>Ці доўга ты яшчэ будзеш мяне мучыць, нягодніца?!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>