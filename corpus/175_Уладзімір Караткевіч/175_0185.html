<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Vahiencyk_u_jablynnym_sadzie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 15.06.1954 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Вагеньчык у яблынным садзе..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Вагеньчык у яблынным садзе..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вагеньчык у яблынным садзе</p>
<p>Як вецер дыхне па начах,</p>
<p>Яблыкі частым градам</p>
<p>Са стукам ляцяць на дах.</p>
<p>Тут так прытульна і ціха,</p>
<p>Тут добры такі народ,</p>
<p>Як быццам засталася ліха</p>
<p>За шуламі гэтых варот.</p>
<p>Тут цягне жыць і кахаці,</p>
<p>Тут добра так, як нідзе,</p>
<p>У старасвецкай хаце,</p>
<p>У дзедаўскім родным гняздзе.</p>
<p>Бо з гэтай няяркай зямліцы,</p>
<p>З абрываў рудых, з лугоў,</p>
<p>З садоў у начной расяніцы</p>
<p>Наш корань у свет пайшоў.</p>
<p>Блукаем па свету самі,</p>
<p>Часам звяртаючыся ў сад,</p>
<p>Каб слухаць як начамі</p>
<p>Яблыкі ў дах стучаць.</p>
<p> </p>
<p><i>Рагачоў</i></p>
<p><i>Ноч</i></p>
<p><i>15 чэрвеня 1954 г.</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>