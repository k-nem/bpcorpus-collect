<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Sapiernica.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: май 1967; 27.07.1967 -->
<!-- HEADER_FIELD FirstPublicationYear: 1969 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Саперніца -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Саперніца</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><i>(Супакоены ўспамін праз трыццаць год)</i></p>
<p> </p>
<p>Зноў у старасці будзе Таўрыда. Але ў сэрцы спакой</p>
<p>скамянее,</p>
<p>І прыпомню без болю словы пяшчотнай і дарагой:</p>
<p>— Што ў цябе часамі, каханы, так вільготна</p>
<p>вочы сінеюць?</p>
<p>Ты кагосьці недзе пакінуў?Ты часамі сумуеш па ёй?</p>
<p>Ветрык нячутны з мора. Цішыня рытмічна ракоча,</p>
<p>У вільготнай пахучай цемры магнолій белы падман.</p>
<p>— У яе, напэўна, мой любы, глыбокія сінія вочы?</p>
<p>— Так (і Свіцязь успомніў), чысцейшых</p>
<p>і глыбшых няма.</p>
<p>Рука на грудзях высокіх. Плыве ў нязнанае ложак.</p>
<p>Цёмных вачніц таямніца, і голас — журботны ўздых:</p>
<p>— Яна, мой апошні, напэўна, вельмі-вельмі</p>
<p>прыгожая?</p>
<p>— Так (і Нёман успомніў). Яна прыгажэй за ўсіх.</p>
<p>На горных вяршынях пад ветрам, дубоў вясёлыя</p>
<p>гульні,</p>
<p>Мора прыбой блакітны, бэзавы скал прыбой.</p>
<p>— Што? Памёрла? Ці, можа, здрадзіла?</p>
<p>Не было ў вас мовы агульнай?</p>
<p>— Так, была калісьці маёю, так, не хоча быці маёй.</p>
<p> </p>
<p>* * *</p>
<p>Ўсё мінула. Тады ж мінула... Па-ранейшаму неба</p>
<p>сіняе,</p>
<p>Але нашу ростань апошнюю ўкрыў няўмольнага</p>
<p>часу дым.</p>
<p>Не хацела дзяліць кахання з другой, з вялікай</p>
<p>жанчынай,</p>
<p>Хай сабе ў той час і нялюбай, хай сабе заручонай</p>
<p>з другім.</p>
<p>Ўсё жыццё абрыкосы квеценню дарэмна твой след</p>
<p>замяталі...</p>
<p>Не вынесла ценю ўспамінаў і начнога дрыжання вей,</p>
<p>Бо да скону жадала мяне, бо, як сонца, мяне кахала,</p>
<p>Бо любоў мая пралівалася —</p>
<p>Хай часамі —</p>
<p>Тугою з вачэй.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>