<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Za_starym,_zakinutym_mlynam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1958-1960? -->
<!-- HEADER_FIELD FirstPublicationYear: 1960 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "За старым, закінутым млынам..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"За старым, закінутым млынам..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>За старым, закінутым млынам,</p>
<p>Дзе зарослы заліў ракі,</p>
<p>Скачуць жоравы на лугавіне —</p>
<p>Танканогія шляхцюкі.</p>
<p>У цыбатых усё ў парадку:</p>
<p>Ежа ёсць, прайшлі халады,</p>
<p>Ім асіна пляскае ў ладкі</p>
<p>На касе ля балотнай вады.</p>
<p>Толькі я перапоўнены сумам.</p>
<p>Зросся я з гэтай весняй зямлёй</p>
<p>Не птушыным сэрцам бяздумным,</p>
<p>А трывожнай людской душой.</p>
<p>Мне лягчэй бы стала, напэўна,</p>
<p>Каб забыла мінулае ты,</p>
<p>Каб страла мая ўпала гнеўная</p>
<p>І ўваткнулася перад царэўнай</p>
<p>У гарлачыка ліст залаты.</p>
<p>Ты прыходзь, далёкая, любая,</p>
<p>Ты развей усмешкай тугу.</p>
<p>Пакладзі мне далонь на губы.</p>
<p>Не магу без цябе. Не магу.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>