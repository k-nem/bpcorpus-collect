<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Razvitalnaja_piesnia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1958-1960? -->
<!-- HEADER_FIELD FirstPublicationYear: 1960 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Развітальная песня -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Развітальная песня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ці-і-іпак,</p>
<p>Ці-і-іпак.</p>
<p>Сумна. Не хочацца ў шлях далёкі.</p>
<p>Шпак</p>
<p>на галіне бярозы высокай,</p>
<p>Чорны шпак,</p>
<p>Трапёткі шпак.</p>
<p>Чысты абшар халодных нябёс,</p>
<p>Белыя травы засумавалі,</p>
<p>Белыя травы на сонцы адталі,</p>
<p>Плачуць ружовымі нізінамі слёз.</p>
<p>Ці-і-іпак,</p>
<p>Ці-і-іпак.</p>
<p>Шпак не трапеча, ён не ўзвіваецца,</p>
<p>Шчасцем жыццёвым не захлынаецца,</p>
<p>Сёння з радзімаю ён развітаецца.</p>
<p>Сумна,</p>
<p>Працяжна спявае шпак,</p>
<p>Песня шпака халадком цячэ,</p>
<p>Доўгі, празрысты свіст на світанні...</p>
<p>Час адлятаць ад радзімы туманнай,</p>
<p>Светлай для кожных птушыных вачэй.</p>
<p>Ў сэрцы птушыным яна жыве</p>
<p>З дымнаю сушняй, з садамі расянымі...</p>
<p>Вецер над чорным, чужым акіянам</p>
<p>Перыйкі,</p>
<p>Перыйкі,</p>
<p>Перыйкі рве.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>