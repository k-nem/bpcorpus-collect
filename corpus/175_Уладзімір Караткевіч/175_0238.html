<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Ty_nie_snisia_mnie,_mama.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 15.12.1980 -->
<!-- HEADER_FIELD FirstPublicationYear: 1987 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Ты не сніся мне, мама..." -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>"Ты не сніся мне, мама..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты не сніся мне, мама,</p>
<p>І не ваб у краіну, дзе ружы сінія.</p>
<p>(Пачакай! Ну, крыху!)</p>
<p>Асабліва на гэны раз.</p>
<p>Ты ж так рэдка бачыла кветкі мімозы</p>
<p>І (яшчэ радзей)</p>
<p>добры квет туберозы,</p>
<p>І—</p>
<p>зусім ніколі —</p>
<p>кветкі гліцыніі,</p>
<p>І астатнія дзівы,</p>
<p>якім прысвячу я свой сказ.</p>
<p>Пачакай мяне, мама!</p>
<p>Ёсць бярозы ў вільготнай лагчыне,</p>
<p>Ёсць Дняпра старыкі</p>
<p>і дубоў векавых запавет,</p>
<p>І народ мой,</p>
<p>якому я вінен</p>
<p>Ўсім,</p>
<p>Ўсім</p>
<p>шчасцем,</p>
<p>турмой</p>
<p>і чужынай,</p>
<p>Той народ, у якім, можа, ўвеку ніхто не загіне,</p>
<p>Калі я,</p>
<p>Нават я,</p>
<p>што даўно за табою пакінуў Твой Свет.</p>
<p> </p>
<p><i>15 (?) снежня 1980 г. </i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>