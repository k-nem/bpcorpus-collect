<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Aficeru_Lisanievicu.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 24.09.1979 -->
<!-- HEADER_FIELD FirstPublicationYear: 1980 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Афіцэру Лісаневічу -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Афіцэру Лісаневічу</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Яму прапанавалі выклікаць на дуэль Лермантава.</p>
<p>Мы нічога болей не ведаем аб ім.</p>
</div>
<div class="CLEAR"></div>
<p> </p>
<p>«Добра... Я ведаю, што да чаго...</p>
<p>Што такое дзярмо і кроў.</p>
<p>Але што вы?!</p>
<p>Узняць руку на яго?!</p>
<p>Ды лепей ужо... на цара свайго!</p>
<p>Ды лепей на ўсіх...</p>
<p>Так, на ўсіх... цароў.</p>
<p>Я яго не люблю... Вы сказалі: «Гадзёныш...»</p>
<p>Але вы, калі праўды тут трохі й ёсць,</p>
<p>Пашукайце іншых,</p>
<p>Ад моху зялёных,</p>
<p>Што ўздымуць руку на сваю маладосць.</p>
<p>Вы там можаце мне балбатаць аб годнасці,</p>
<p>Абяцаць... (—вашу маць!..—)... кайданы не куць...</p>
<p>Ды на Слова Народа, на Сэрца Народа</p>
<p>Не ўздыму я ніколі сваю руку.</p>
<p>А вы там можаце... хай сабе плазам,</p>
<p>А мне пакіньце мой эскадрон...»</p>
<p>І гэтай ганьбай,</p>
<p>І гэтым адказам</p>
<p>Ў гісторыі Людства застаўся ён.</p>
<p>Зразумейце: ўсяго не ўзнялася рука.</p>
<p>Усяго — на сорам пайшоў.</p>
<p>А пасля?</p>
<p>Пасля ён смерці шукаў</p>
<p>І, можа, недзе знайшоў.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>