<div class="container">
<div class="book-utils">
<div id="qrcode"></div>
<a href="/Uladzimir_Karatkievic/Pramiencyk.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Уладзімір Караткевіч -->
<!-- HEADER_FIELD CreationYear: 1954-1957? -->
<!-- HEADER_FIELD FirstPublicationYear: 1957 -->
<!-- HEADER_FIELD Pravapis: A2008 -->
<!-- HEADER_FIELD PublicationYear: 1987 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Праменьчык -->
<h2><a href="http://knihi.com/Uladzimir_Karatkievic/">Уладзімір Караткевіч</a></h2>
<h2>Праменьчык</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мокры водар белага бэзу,</p>
<p>Кветкі-гроны, як вінаград,</p>
<p>Ветрык весні, ветрык-гарэза</p>
<p>Ўсё трасе і тузае сад.</p>
<p>Ў гушчары аканіцы сінія,</p>
<p>Ты ўсё спіш, а дзень на нагах.</p>
<p>Сонца хітрае праз галіны</p>
<p>Да цябе адшукала шлях.</p>
<p>І праменьчык малы, пяшчотны,</p>
<p>Што праз лісце ў шчыліну ўпаў,</p>
<p>Руку голую цёплым ротам,</p>
<p>Крадучыся, пацалаваў.</p>
<p>Спі.</p>
<p>Прачнешся, і ў гэтым садзе</p>
<p>Шчасце будзе блукаць між траў.</p>
<p>Так мне радасна,</p>
<p>Радасна,</p>
<p>Радасна,</p>
<p>Што падскочыў і сонца б сарваў,</p>
<p>Каб не шкода было мне дзетак,</p>
<p>І бязмежнага шчасця, і сноў,</p>
<p>І дрыжачых спрасонку кветак,</p>
<p>І вільготных бэзу кустоў.</p>
<p>І садоў, цеплынёю настоеных,</p>
<p>І вясёлкавых хваль на рацэ,</p>
<p>І праменьчыка, што спакойна</p>
<p>На тваёй спачывае руцэ.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>