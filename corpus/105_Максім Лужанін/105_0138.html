<div class="container">
<div class="book-utils">
<div id="qrcode"></div>
<a href="/Maksim_Luzanin/Malady_miesiac.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Малады месяц -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Малады месяц</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хоць мы былі не альпіністы,</p>
<p>А, ўзяўшы лёгкія кійкі,</p>
<p>Пайшлі па сцежках камяністых</p>
<p>Да гор аснежных напрасткі.</p>
<p> </p>
<p>Не прыкмячалі, ці высока</p>
<p>Яны хрыбты свае нясуць,</p>
<p>Пакуль не ўздумалі аблокі</p>
<p>Чапляцца за тваю касу.</p>
<p> </p>
<p>Я адчапіў адно і кінуў,</p>
<p>Яно знікала пакрысе,</p>
<p>І ў тую ж самую хвіліну</p>
<p>З хмарыны выпаў тонкі серп.</p>
<p> </p>
<p>Мы ўспомнілі, што гэта месяц,</p>
<p>Які сярпом калісьці быў;</p>
<p>Яго зрабіў каваль з Палесся,</p>
<p>А назубіць — не назубіў.</p>
<p> </p>
<p>Цвярды!</p>
<p>Шпурнуў ён серп, і жонцы</p>
<p>Умомант адкаваў другі,</p>
<p>А той паплыў сабе за сонцам</p>
<p>Чарціць кругі...</p>
<p> </p>
<p>Не як багі,</p>
<p>За іх вышэй хацелі людзі</p>
<p>быць і ў казцы прыманіць,</p>
<p>Не знаючы, што гэтак будзе,</p>
<p>Што ў каркаломнай вышыні,</p>
<p>Над мітуснёй і куламесай</p>
<p>Хваткіх ваўкоў, дурных авец,</p>
<p>Заззяе маладзенькі месяц,</p>
<p>Мой чалавечы пасланец.</p>
<p> </p>
<p><i>28.VI. 1958</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>