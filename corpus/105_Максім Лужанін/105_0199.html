<div class="container">
<div class="book-utils">
<div id="qrcode"></div>
<a href="/Maksim_Luzanin/Svitannie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Світанне -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Світанне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Равуць пажарныя сірэны,</p>
<p>Трывожаць ноч па сто разоў.</p>
<p>Я вырываюся пад сцены</p>
<p>Нью-йоркскіх гаматных муроў.</p>
<p> </p>
<p>Гляджу цераз кудзельны морак,</p>
<p>А можа, праўда, не на жарт,</p>
<p>У неўтаймоўны гэты горад</p>
<p>Ступіў пажар, шугнуў пажар.</p>
<p> </p>
<p>Дарма! Адкуль такія страхі?</p>
<p>Ні знаку полымя наўкол,</p>
<p>Стаяць сабе спакойна гмахі,</p>
<p>І дахі не ляцяць на дол.</p>
<p> </p>
<p>Трывогі марнай не спыняю,</p>
<p>Чужой турботы не гашу,</p>
<p>Няхай равуць!</p>
<p>То ж дзень світае</p>
<p>Не на адну маю душу.</p>
<p> </p>
<p>Патомак мой на веру прыме,</p>
<p>Што толькі для світальных спраў</p>
<p>Я з аднадумцамі сваімі</p>
<p>На золак сонца абуджаў.</p>
<p> </p>
<p>А дэлегаты Асамблеі</p>
<p>Пасведчаць, можа, буду рад:</p>
<p>Калі тут штосьці дзесьці тлее,—</p>
<p>У гэтым я не вінават.</p>
<p> </p>
<p><i>6.Х.1968</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>