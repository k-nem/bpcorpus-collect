<div class="container">
<div class="book-utils">
<div id="qrcode"></div>
<a href="/Maksim_Luzanin/Miechalupy.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Мехалупы -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Мехалупы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Каля станцыі Мехалупы</p>
<p>Два дзядзькі прадавалі крупы,</p>
<p>Былі грэцкія, былі ячныя,</p>
<p>Людзі бралі, казалі — смачныя!</p>
<p> </p>
<p>А сядзелі дзядзькі на возе.</p>
<p>Кошык, выплецены з вербалоззя,</p>
<p>Добрай гунькаю быў накрыты,</p>
<p>Канюшынаю быў набіты.</p>
<p> </p>
<p>«Канюшына — то каню сіла»,—</p>
<p>Праўду прыказка гаварыла:</p>
<p>Пад рагатымі хамутамі,</p>
<p>Бляхай набэдрыкаў пазвоньваючы,</p>
<p>Пара коней стрыгла вушамі,</p>
<p>Быццам вылітая з бронзы сонечнае.</p>
<p>Вочы самі за іх чапляліся,</p>
<p>Ногі самі пры іх спыняліся.</p>
<p>Прыпыніўшыся, кожны стрэчны</p>
<p>Смехам-жартам заводзіў спрэчкі:</p>
<p>— Натаргуеце торбу грошай,</p>
<p>Накупляеце жонкам прошваў,</p>
<p>Азалоціцеся на грэчцы,—</p>
<p>З Мехалупамі вам бы стрэцца! —</p>
<p> </p>
<p>Вось праз гэта і пачалося:</p>
<p>Не праз крупы, праз Мехалупы...</p>
<p> </p>
<p>Па іржэўніку ходзіць восень,</p>
<p>Шчотку ножнамі падстрыгае.</p>
<p>У натоўпе, за клёнаў купай,</p>
<p>Складна казка гучыць старая.</p>
<p> </p>
<p>...Край быў некалі пад баронам:</p>
<p>Гроб дабро ён з бедных загонаў,</p>
<p>Падмяце, бывала, засекі,</p>
<p>Не пакіне нават на лекі</p>
<p>Ды абложыць падаткам печы,</p>
<p>Конскі хвост і крок чалавечы.</p>
<p>Здзёршы грошы, за многа міляў</p>
<p>Іх барону дамоў вазілі</p>
<p>На стаенніках чорных, порсткіх</p>
<p>З вартай наймітаў кормных, жорсткіх.</p>
<p> </p>
<p>Беглі хлопцы услед пагоняй,</p>
<p>За аброці хапалі коней,</p>
<p>Варту цэпам па храпах лупілі,</p>
<p>Торбы з золатам трыбушылі,</p>
<p>А ў мяхі насыпалі крупы —</p>
<p>Малайцы былі Мехалупы!</p>
<p> </p>
<p>Як ні стрыг барон, усё роўна</p>
<p>Адрастала на хлопах воўна!</p>
<p>Зерня ў свірне вядзецца жменя,</p>
<p>Грошы бразгаюць у кішэні:</p>
<p>Аддавалі назад сялянам</p>
<p>Тыя хлопцы ўвесь скарб забраны —</p>
<p>Не разбойнікі, не грабежнікі,</p>
<p>А з вакольных вёсак начлежнікі!</p>
<p> </p>
<p>...Каля станцыі Мехалупы</p>
<p>Двое чэхаў хвалілі крупы:</p>
<p> </p>
<p>— Мы іх дзёрлі ў сваёй арцелі,</p>
<p>Каб вы кашу крутую елі,</p>
<p>За цаною стаяць не будзем,</p>
<p>Разбірайце, добрыя людзі!</p>
<p> </p>
<p><i>25.VI.1958</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>