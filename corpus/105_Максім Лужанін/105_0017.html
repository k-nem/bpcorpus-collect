<div class="container">
<div class="book-utils">
<div id="qrcode"></div>
<a href="/Maksim_Luzanin/Zajcy_naprysyvali_huzikau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1972 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Зайцы напрышывалі гузікаў..." -->
<h2><a href="http://knihi.com/Maksim_Luzanin/">Максім Лужанін</a></h2>
<h2>"Зайцы напрышывалі гузікаў..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>* * *</p>
<p>Зайцы напрышывалі гузікаў</p>
<p>На пух даліны снегавой.</p>
<p>Свет аглядаю, не абвузіўшы</p>
<p>На свет, які жыве са мной.</p>
<p> </p>
<p>Для прадзіва ці то ад крадзіва</p>
<p>Два вокі ў хмары б’юць наўсторч:</p>
<p>Падоўжваць дзень мне сонца дадзена,</p>
<p>А месяц — падкарочваць ноч.</p>
<p> </p>
<p>З чаго яны? З агню ці з вадкасці?</p>
<p>Што ў іх — ці золата ці медзь?</p>
<p>Хай знаўцы важаць тыя якасці,</p>
<p>А я вазьму, што трэба мець.</p>
<p> </p>
<p>Ці ім нядужыцца, бо кружацца —</p>
<p>Чортведама! — ў высачыні,</p>
<p>А час часом, бывае, мружацца,</p>
<p>Не дасылаюць прамяні.</p>
<p> </p>
<p>Тады я сам надвор’е яснае</p>
<p>Пад белы звон калакалуш</p>
<p>Раблю,</p>
<p>гляджу вачыма ўласнымі</p>
<p>У сховы долаў, сховы душ.</p>
<p> </p>
<p>Дарма, што блытаецца заячы</p>
<p>След у даліне снегавой,</p>
<p>Буджу свой свет, не наракаючы</p>
<p>На свет, прыдуманы не мной.</p>
<p> </p>
<p><i>1972</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>