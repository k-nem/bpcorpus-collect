<div class="container">
<div class="book-utils">
<div id="qrcode"></div>
<a href="/Maksim_Luzanin/Na_kurhanie_Vitkau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1955 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На кургане Віткаў -->
<h2><a href="http://knihi.com/Maksim_Luzanin/">Максім Лужанін</a></h2>
<h2>На кургане Віткаў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У надвячорнай цішыні,</p>
<p>За шмат вякоў не знаўшы зморы,</p>
<p>Жалезны Жыжка на кані</p>
<p>З кургана азірае горад.</p>
<p> </p>
<p>Сто вежаў Прагі залатой,</p>
<p>Каменных дзіў яго радзімы,</p>
<p>Апаясаў фабрычны строй</p>
<p>З узвіхранай чупрынай дыму.</p>
<p> </p>
<p>І слепата ад даўніх ран</p>
<p>Не мучыць волата, знікае:</p>
<p>Відушчым стаў з Трацнова Ян</p>
<p>І ў новае жыццё ступае.</p>
<p> </p>
<p>З ягоным іменем раслі</p>
<p>Атрады смелых партызанаў.</p>
<p>Натхняў іх Готвальд на баі —</p>
<p>Ён спіць пад гэтым жа курганам.</p>
<p> </p>
<p>Сабе, наступніку свайму</p>
<p>Куецца лёс, куецца шчасце,</p>
<p>А будзе трэба: ёсць каму</p>
<p>Дарогу перасеч напасці.</p>
<p> </p>
<p>Я не забуду ні на міг</p>
<p>Абліччы рыцараў свабоды.</p>
<p>Вартуе там старэйшы з іх</p>
<p>Спакой малодшага заўсёды.</p>
<p> </p>
<p><i>1955</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>