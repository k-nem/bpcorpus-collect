<div class="container">
<div class="book-utils">
<div id="qrcode"></div>
<a href="/Maksim_Luzanin/Akijan.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Акіян -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Акіян</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я з ім дражніўся, пеў і плыў,</p>
<p>Хапаў ракушкі з хвалі,</p>
<p>А ён прыўстаў, дыхнуў і змыў</p>
<p>Мяне з прычальнай палі.</p>
<p> </p>
<p>З глыбінь узліўшыся на мель,</p>
<p>Не сцішыўся, упарты,</p>
<p>Шпурнуў мяне пад карабель</p>
<p>Берагавое варты.</p>
<p> </p>
<p>Так без вятрыла і вясла</p>
<p>Ганялі злыя воды,</p>
<p>Але рукі не падала</p>
<p>Мне статуя Свабоды.</p>
<p> </p>
<p>Тады я ўспомніў ...",</p>
<p>Як перайначваць далі,—</p>
<p>Гукнуў, як той, кім створан свет:</p>
<p>Акамянейце, хвалі!</p>
<p> </p>
<p>У неба ўперліся хрыбты,</p>
<p>Стаў сад па-над залевай,</p>
<p>І ўжо там яблык грызла ты,</p>
<p>Мной створаная Ева.</p>
<p> </p>
<p>Укамянелыя валы</p>
<p>Зліліся ў шлях праезджы,</p>
<p>І я на месячык малы</p>
<p>Пайшоў да Белай вежы.</p>
<p> </p>
<p>Але між сонечных палян</p>
<p>Спакой душы не лашчыў:</p>
<p>Глядзеў услед мне акіян</p>
<p>І дыхаў жоўтай пашчай.</p>
<p> </p>
<p><i>17.Х.1968</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>