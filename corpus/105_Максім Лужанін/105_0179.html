<div class="container">
<div class="book-utils">
<div id="qrcode"></div>
<a href="/Maksim_Luzanin/Piva.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Піва -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Піва</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі справа не пад сілу,</p>
<p>Дык на плечы не бяры,—</p>
<p>Засмяялася мне казка</p>
<p>З вельмі даўняе пары.</p>
<p> </p>
<p>Раз прыйшоў сусед да чэха</p>
<p>І гаворыць:</p>
<p>— Добры дзень!</p>
<p>Як зварыць такое піва,</p>
<p>Што ім слаўны горад Плзень? —</p>
<p> </p>
<p>Чэх быў добры і сардэчны,</p>
<p>Не хацеў таіць сакрэт,</p>
<p>А праз тыдзень ці праз месяц</p>
<p>Зноў пытаецца сусед:</p>
<p> </p>
<p>— Можа б ты прадаў ячменю,</p>
<p>Хмелю вашага прадаў</p>
<p>І вады хаця крынічку,—</p>
<p>Не такая ў нас вада.—</p>
<p> </p>
<p>Атрымаў усё, ды хутка</p>
<p>Валачэцца той сусед:</p>
<p>— Наварыў я,— кажа,— піва,</p>
<p>А не хмельнае як след.</p>
<p> </p>
<p>Калі жорны прадасі мне,</p>
<p>Што размолваюць ячмень,</p>
<p>Я звару пітво такое,</p>
<p>Каб здзівіўся горад Плзень.—</p>
<p> </p>
<p>Чэх, паціснуўшы плячыма,</p>
<p>Даў яму два камяні,</p>
<p>Але справы — па-старому,</p>
<p>Не скрануліся, ані.</p>
<p> </p>
<p>Затужыў сусед:</p>
<p>— Я маю</p>
<p>Жорны, хмель, ваду, ячмень,</p>
<p>А зварыць не ў сілах піва,</p>
<p>Што ім слаўны горад Плзень.—</p>
<p> </p>
<p>Чэх сказаў няўмеку:</p>
<p>— Добра,</p>
<p>Каб вось тут крыху было б! —</p>
<p>І з усмешкаю пастукаў</p>
<p>У суседаў цвёрды лоб.</p>
<p> </p>
<p><i>10.VI.1957</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>