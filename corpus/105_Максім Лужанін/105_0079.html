<div class="container">
<div class="book-utils">
<div id="qrcode"></div>
<a href="/Maksim_Luzanin/Vypadak_u_lesie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1973 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Выпадак у лесе -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Выпадак у лесе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Рэчы — яшчэ прыдатныя для ўжытку, але як толькі тэрмін карыстання сыдзе, гаспадарнікі, склаўшы аўтарытэтны пратакол, пускаюць іх у глум, на злом і спаленне. Чамусьці гэта называецца спісванне.</p>
<p><i>З газет</i></p>
</div>
<div class="CLEAR"></div>
<p> </p>
<p>Грыбны канчаючы абход,</p>
<p>Сеў пакурыць я.</p>
<p>Пад сасной</p>
<p>Зірнуў з травы знаёмы бот —</p>
<p>Ну, хай не той, такі, як той,</p>
<p>Што ў танец нас вадзіў з табой</p>
<p>Пры саменькай перадавой.</p>
<p> </p>
<p>Як мог сюды ён забрысці?</p>
<p>Напэўна, з некім</p>
<p>заблудзіў.</p>
<p>А можа, ў лесе стаў расці</p>
<p>І вельмі добра зарадзіў:</p>
<p>Вунь — зноў адзін, яшчэ адзін!</p>
<p>Ды тут паўсотні пар, бадай!</p>
<p> </p>
<p>А-аа! Сотня пог пайшла праз гай...</p>
<p>Так! Сотня ног</p>
<p>пайшла праз мох</p>
<p>Без іх...</p>
<p>Разуўшыся, лягчэй</p>
<p>Вачэй,</p>
<p>Вушэй</p>
<p>Мінуць заслон</p>
<p>І зняць варожы гарнізон.</p>
<p> </p>
<p>Не, тых часін астыў прыпар.</p>
<p>Куды ж падзеўся гаспадар,</p>
<p>Што чысціў бот, падладзіць мог?</p>
<p>Няўжо сама паўсотня пар</p>
<p>Зраклася гаспадарскіх ног</p>
<p>І зеўрае з лясных палян</p>
<p>Пустымі жэрламі халяў!</p>
<p> </p>
<p>Каб столькі ботаў ды ў калгас</p>
<p>Па той вайне! — скупы быў час,—</p>
<p>З аркестрам дар бы прынялі,</p>
<p>Яечань колькі б напяклі!</p>
<p> </p>
<p>Яно б і зараз: кожны бот</p>
<p>Агледзь, падмаж — пайшлі б у ход.</p>
<p>Маглі б і хвоі траляваць,</p>
<p>Маглі б каналы паднаўляць,</p>
<p>Дзяўчат праводзіць нацямку</p>
<p>І жыта веяць на таку...</p>
<p> </p>
<p>Але не змогуць...</p>
<p>Ад мыска</p>
<p>Аж па абцас, наўкасяка,</p>
<p>Паклаўшы на калоду, сек</p>
<p>Па задніках, па перадках,</p>
<p>А пападаў і па руках</p>
<p>Тым, хто абутак шыў навек</p>
<p>Маім сябрам-умельцам...</p>
<p>Сек</p>
<p>Таксама друг мой — чалавек.</p>
<p> </p>
<p>Б’юць па калодках тапары,</p>
<p>Сякуць не па чужым дабры.</p>
<p> </p>
<p><i>1973</i></p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>