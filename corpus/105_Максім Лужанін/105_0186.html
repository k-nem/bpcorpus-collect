<div class="container">
<div class="book-utils">
<div id="qrcode"></div>
<a href="/Maksim_Luzanin/Razmova_z_promniem.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Максім Лужанін -->
<!-- HEADER_FIELD CreationYear: 1977 -->
<!-- HEADER_FIELD FirstPublicationYear: 1977 -->
<!-- HEADER_FIELD Pravapis: A2008 -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Размова з промнем -->
<h2><a href="http://knihi.com/Maksim_Luzanin/">Максім Лужанін</a></h2>
<h2>Размова з промнем</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Не вельмі цешыць столь</p>
<p>У гэтым новым доме,</p>
<p>Паскардзіцца дазволь</p>
<p>Табе, вясёлы промень!</p>
<p> </p>
<p>Ты толькі заляцеў,</p>
<p>Пазалаціўшы вокны,</p>
<p>А крыльцы збіць паспеў</p>
<p>Аб мой паддашак мокры.</p>
<p> </p>
<p>Пасля дзвярны праём</p>
<p>Без надужання выкрыў,</p>
<p>Што ўвесь гэты раён</p>
<p>Не макра ён, а мікра.</p>
<p> </p>
<p>З акустыкай, маўляў,</p>
<p>Бяда... Хіба магчыма</p>
<p>Вяселле адгуляць,</p>
<p>Адсвяткаваць радзіны!</p>
<p> </p>
<p>Да мулярскіх вушэй</p>
<p>Закінь ты слоўца ціха:</p>
<p>— Рабіце столь вышэй,</p>
<p>Лягчэй у доме дыхаць!</p>
<p> </p>
<p>Прыспешце часу бег!</p>
<p>Пакінем пад адхонам —</p>
<p>Мікрараёны стрэх</p>
<p>І душ мікрараёны.</p>
<p> </p>
<p> </p>
<p>1977</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>