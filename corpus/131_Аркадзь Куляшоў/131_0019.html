<div class="container">
<div class="book-utils">
<div id="qrcode"></div>
<a href="/Arkadz_Kulasou/Josc_u_paeta_svoj_abloh_calinny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1962 -->
<!-- HEADER_FIELD FirstPublicationYear: 1962 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Ёсць у паэта свой аблог цалінны...» -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>«Ёсць у паэта свой аблог цалінны...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Ёсць у паэта свой аблог цалінны,</p>
<p>Некрануты прастор для баразён,</p>
<p>Дзе ён працуе з першае хвіліны</p>
<p>І да апошніх вечаровых дзён;</p>
<p> </p>
<p>Ёсць думак прагавітае насенне,</p>
<p>У жменю назбіранае з дарог,</p>
<p>Што спелага чакае ўвасаблення,</p>
<p>Заліўшы хваляй жытняю аблог;</p>
<p> </p>
<p>Ёсць сэрца маладое, без якога -</p>
<p>Без палкага, жывога пачуцця -</p>
<p>Няма ў яго нічога: ні аблога,</p>
<p>Ні плённых дум, ні самаго жыцця;</p>
<p> </p>
<p>І ёсць адказнасць перад строгім вершам,</p>
<p>Перад яго пачаткам і канцом -</p>
<p>Каб баразну, радком пачаўшы першым,</p>
<p>У сноп звязаць шаснаццатым радком.</p>
<p> </p>
<p><i>1962</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>