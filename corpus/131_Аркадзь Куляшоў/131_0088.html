<div class="container">
<div class="book-utils">
<div id="qrcode"></div>
<a href="/Michail_Lermantau/Radzima.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Вершы -->
<!-- HEADER_FIELD Title: Радзіма -->
<!-- HEADER_FIELD Translation: Аркадзь Куляшоў -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>Радзіма</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Люблю радзіму я любоўю трапяткою!</p>
<p>Яе не пераможа розум мой.</p>
<p>Ні славай, купленай крывёю,</p>
<p>Ані паданнямі мінуўшчыны сівой,</p>
<p>Ані даверлівым і гордым супакоем</p>
<p>Не захапляюся я з радасным настроем.</p>
<p> </p>
<p>Але люблю я стэп, пустынь пяскі,</p>
<p>Яе палёў халоднае маўчанне,</p>
<p>Яе лясоў бясконцых калыханне,</p>
<p>Вясновых рэк яе люблю прастор марскі...</p>
<p>Дарогай палявой я ехаць на калёсах</p>
<p>Люблю і заўважаць, пад колаў мерны бег,</p>
<p>Лучынныя агні яе маркотных вёсак</p>
<p>У цемені начной і думаць пра начлег;</p>
<p>Люблю дымок на раздарожжы,</p>
<p>Агеньчык, што расклаў абоз,</p>
<p>І на пагорку ў жоўтым збожжы</p>
<p>Сям’ю бялявую бяроз.</p>
<p>З увагай, многім не знаёмай,</p>
<p>Гляджу на поўнае гумно,</p>
<p>На хату, крытую саломай,</p>
<p>І з аканіцамі акно;</p>
<p>І ў свята, вечарам імглістым,</p>
<p>Глядзець да поўначы гатоў</p>
<p>На скокі з тупатам і свістам</p>
<p>Пад гоман п’яных мужычкоў.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Arkadz_Kulasou/">Аркадзь Куляшоў</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>