<div class="container">
<div class="book-utils">
<div id="qrcode"></div>
<a href="/Arkadz_Kulasou/Kolas.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 12.11.1946 -->
<!-- HEADER_FIELD FirstPublicationYear: 1946 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Колас -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>Колас</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Коласу - вырасціць жменю зярнят.</p>
<p class="sign">Максім Танк</p>
</div>
<div class="CLEAR"></div>
<p> </p>
<div class="POETRY">
<p>Шуміць авёс, звініць ячмень,</p>
<p>І верыш ты ахвотна,</p>
<p>Што каласы цалюткі дзень</p>
<p>Красуюць бесклапотна.</p>
<p> </p>
<p>Ты працай дзень распачынаў,</p>
<p>Пацеў пад сонцам летам,</p>
<p>А коласу як быццам спраў</p>
<p>Няма. Няпраўда гэта.</p>
<p> </p>
<p>Ты, з працы ідучы, прыкмець</p>
<p>Ягоную работу, -</p>
<p>Вусамі ён варушыць ледзь,</p>
<p>Ён мокры ўвесь ад поту.</p>
<p> </p>
<p>Не проста ён глядзіць увысь</p>
<p>На светлыя аблокі,</p>
<p>А знізу ўверх, а зверху ўніз</p>
<p>Свае ганяе сокі.</p>
<p> </p>
<p>Ён з глебы гоніць кропляў шмат,</p>
<p>Іх грэе на праменні,</p>
<p>Бо трэба вырасціць зярнят</p>
<p>Яму не меней жмені.</p>
<p> </p>
<p>Ён ловіць сонечны прамень,</p>
<p>Нябеснай рад вадзе ён,</p>
<p>Так напрацуецца за дзень,</p>
<p>Што ночку ўсю пацее.</p>
<p> </p>
<p>Ні днём, ні ноччу ад турбот</p>
<p>Спакою ён не мае.</p>
<p>А раніцою з твару пот</p>
<p>Ён сонцам выцірае.</p>
<p> </p>
<p><i>1946</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>