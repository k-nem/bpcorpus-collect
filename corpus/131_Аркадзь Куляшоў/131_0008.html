<div class="container">
<div class="book-utils">
<div id="qrcode"></div>
<a href="/Arkadz_Kulasou/Ad_scascia_serca_skaca,_jak_dzicia.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1962 -->
<!-- HEADER_FIELD FirstPublicationYear: 1962 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: «Ад шчасця сэрца скача, як дзіця...» -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>«Ад шчасця сэрца скача, як дзіця...»</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Ад шчасця сэрца скача, як дзіця,</p>
<p>Ад бед яно, як млын, шуміць начамі,</p>
<p>Варочае цяжкімі камянямі,</p>
<p>Падлічваючы горычы жыцця.</p>
<p> </p>
<p>Ды сэрцу быць гадзіннікам не гожа:</p>
<p>Спынілася - і ўжо не завяду,</p>
<p>Яно секунды адбіваць не зможа,</p>
<p>Калі падкосіць смерць маю хаду.</p>
<p> </p>
<p>Яго ў рамонт, як здарыцца патрэба,</p>
<p>Я не аддам дасведчаным майстрам</p>
<p>І, як стары гадзіннік, не прадам</p>
<p>У дні нястач і бед за лусту хлеба.</p>
<p> </p>
<p>Затое з ім далей у свой паход</p>
<p>Я крок у крок датуль ісці гатовы,</p>
<p>Пакуль не скончыцца яго жыццёвы,</p>
<p>На ўвесь мой шлях разлічаны, завод.</p>
<p> </p>
<p><i>1962</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>