<div class="container">
<div class="book-utils">
<div id="qrcode"></div>
<a href="/Michail_Lermantau/Ja_nie_chacu,_kab_sviet_cytau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1837 -->
<!-- HEADER_FIELD SectionAuthor: Вершы -->
<!-- HEADER_FIELD Title: Я не хачу, каб свет чытаў... -->
<!-- HEADER_FIELD Translation: Аркадзь Куляшоў -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>Я не хачу, каб свет чытаў...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Я не хачу, каб свет чытаў</p>
<p>Маю таемную аповесць;</p>
<p>Аб тым, як жыў я і кахаў,</p>
<p>Я не яму складаю споведзь!..</p>
<p> </p>
<p>Бог і сумленне суддзі ёй,</p>
<p>Да іх пакутай я прыкуты;</p>
<p>І хай мяне карае той,</p>
<p>Хто вынайшаў мае пакуты;</p>
<p> </p>
<p>Дакор пусты, дакор людскі</p>
<p>Душы высокае не ўзрушыць;</p>
<p>Няхай шуміць прыбой марскі —</p>
<p>Уцёса хвалямі не зрушыць;</p>
<p> </p>
<p>Стаіць ён, дзвюх стыхій жыхар:</p>
<p>Вышынь пахмурых, хваль шалёных,</p>
<p>І, апрача грымот і хмар,</p>
<p>Ніхто не знае дум ягоных...</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Arkadz_Kulasou/">Аркадзь Куляшоў</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>