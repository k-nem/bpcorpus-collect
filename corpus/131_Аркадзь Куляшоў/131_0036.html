<div class="container">
<div class="book-utils">
<div id="qrcode"></div>
<a href="/Arkadz_Kulasou/Na_paumiljardnym_kilamietry.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аркадзь Куляшоў -->
<!-- HEADER_FIELD CreationYear: 1961 -->
<!-- HEADER_FIELD FirstPublicationYear: 1961 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: На паўмільярдным кіламетры -->
<h2><a href="http://knihi.com/Arkadz_Kulasou/">Аркадзь Куляшоў</a></h2>
<h2>На паўмільярдным кіламетры</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p> </p>
<p>Жыццё маё на хуткасць гуку</p>
<p>Памнож і множанне правер.</p>
<p>Вось ты і адкажы, навука,</p>
<p>Адкуль вяртаецца цяпер</p>
<p> </p>
<p>Лясной вяшчунні кукаванне,</p>
<p>Што, абудзіўшы першы сон,</p>
<p>Калісь пазвала ў вандраванне</p>
<p>Мяне на многа тысяч дзён?</p>
<p> </p>
<p>Зайшоўшы ў векавыя нетры,</p>
<p>Стаю, зачараваны ім,</p>
<p>На паўмільярдным кіламетры,</p>
<p>Паміж наступным і былым.</p>
<p> </p>
<p>Пакліч - былое адгукнецца</p>
<p>Жалейкаю за хваіной;</p>
<p>Скраніся - і важкой хадой</p>
<p>Наступнае ў паход кранецца.</p>
<p> </p>
<p>Пяройдзе шлях у новы шлях,</p>
<p>Расстанне - ў новае спатканне,</p>
<p>Напеў жалейкі - ў труб гучанне,</p>
<p>Выток жыцця - ў жыцця працяг.</p>
<p> </p>
<p><i>1961</i></p>
<p> </p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>