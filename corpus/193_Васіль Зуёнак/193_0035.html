<div class="container">
<div class="book-utils">
<div id="qrcode"></div>
<a href="/Michail_Lermantau/Nie_vier_sabie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD Notice: у перакладзе В. Зуёнка -->
<!-- HEADER_FIELD OriginalCreationYear: 1839 -->
<!-- HEADER_FIELD SectionAuthor: Вершы -->
<!-- HEADER_FIELD Title: Не вер сабе -->
<!-- HEADER_FIELD Translation: Васіль Зуёнак -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>Не вер сабе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<div class="EPIGRAPH">
<p>Que nous font après tout les vulgaries abois</p>
<p>De tous ces charlatans, qui donnent de la voix.</p>
<p>Les marchands de pathos et les faiseurs d’emphase</p>
<p>Et tous les baladins qui dansent sur la phrase?</p>
<p class="sign"><i>A. Barbier</i>.<sup><a href="#footnote-1">*</a></sup></p>
</div>
<div class="CLEAR"></div>
<p> </p>
<p>Не вер, не вер сабе, о летуценнік мой,</p>
<p>      Як язвы, бойся юнага натхнення…</p>
<p>Яно — палоннай думкі неспакой</p>
<p>      Ці хворае душы тваёй трызненне.</p>
<p>Нябёс прыкметы ў ім дарэмна не шукай:</p>
<p>      — То кроў кіпіць, то сілы неспакою!</p>
<p>Жыццё сваё ў турботах сунімай —</p>
<p>      Не знай атрутнага напою!</p>
<p> </p>
<p>А здарыцца адкрыць у запаветны міг</p>
<p>      Нязнаную, таемную крыніцу</p>
<p>Ў душы, даўно маўклівай, хай твой слых</p>
<p>      Салодкім спевам тым не наталіцца, —</p>
<p>Бязвольна не скарайся чарам тым,</p>
<p>      Накінь на гукі забыцця пакровы:</p>
<p>Халодным вершам, словам ледзяным</p>
<p>      Не выявіш ты сэнс іх адмысловы.</p>
<p> </p>
<p>Калі журба затоіцца ў душы,</p>
<p>      Ці жарсць успыхне бурнай навальніцай, —</p>
<p>З сяброўкаю шалёнай не спяшы</p>
<p>      На баль людскі пасмешышчам з’явіцца;</p>
<p>Не прыніжай сябе. Саромся гандляваць</p>
<p>      Ты гневам ці журбой сваёю думнай</p>
<p>І гной душэўных ран пыхліва выстаўляць</p>
<p>      На подзіў чэрні ветранай і тлумнай.</p>
<p> </p>
<p>Што нам з таго, пакутнік ты ці не?</p>
<p>      Навошта знаць пра хваляванні тыя,</p>
<p>Пра час, што ў мроях марных адзвінеў,</p>
<p>      Пра шкадаванні і развагі злыя?</p>
<p>Пабач: перад табой натоўп ідзе</p>
<p>      Гулліваю дарогаю і звыклай,</p>
<p>І на святочных тварах ты нідзе</p>
<p>      Не ўгледзіш ні турбот, ні слёз апрыклых.</p>
<p> </p>
<p>І ў той жа час між іх хаця б адзін</p>
<p>      Знайшоўся, што пакутай не памяты,</p>
<p>Што праз гады дабраўся да маршчын,</p>
<p>      Не зведаўшы злачынства альбо страты!</p>
<p>Павер: ім смешны плач твой і дакор,</p>
<p>      І твой напеў завучана-натхнёны,</p>
<p>І ты, нібы ў трагедыі актор,</p>
<p>      Наперавес з мячом кардонным.</p>
<p> </p>
<p>1839</p>
</div>
<div class="CLEAR"></div>
<div class="endnote-block">
<div class="footnote"><p><sup><a id="footnote-1">*</a></sup> Якая справа нам, у рэшце рэшт, да грубага брэху ўсіх гэтых крыклівых шарлатанаў,</p>
<p>гэтых гандляроў пафасам, што ўчыняюць шум, і ўсіх гэтых паяцаў, што таньчаць на</p>
<p>фразе.</p>
<p class="sign"><i>А. Барб’е (франц.)</i></p>
</div>
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Zujonak/">Васіль Зуёнак</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>