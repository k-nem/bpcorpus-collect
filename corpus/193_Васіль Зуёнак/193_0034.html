<div class="container">
<div class="book-utils">
<div id="qrcode"></div>
<a href="/Michail_Lermantau/Da_-_Prabac_-_nie_spatkacca_nam_bolej.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Міхаіл Лермантаў -->
<!-- HEADER_FIELD LangOrig: rus -->
<!-- HEADER_FIELD SectionAuthor: Вершы -->
<!-- HEADER_FIELD Title: Да * («Прабач! ― не спаткацца нам болей...») -->
<!-- HEADER_FIELD Translation: Васіль Зуёнак -->
<h2><a href="http://knihi.com/Michail_Lermantau/">Міхаіл Лермантаў</a></h2>
<h2>Да * («Прабач! ― не спаткацца нам болей...»)</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>1</p>
<p>Прабач! ― не спаткацца нам болей</p>
<p>І ў поціску рук не сагрэць;</p>
<p>Прабач! ― тваё сэрца на волі...</p>
<p>Ды з іншымі шчасця не мець.</p>
<p>Я знаю: з адчаем пакутным</p>
<p>Ізноў страпянецца яно,</p>
<p>Калі ў ім ускрэсне нячутна</p>
<p>Імя, хто загінуў даўно!</p>
<p> </p>
<p>2</p>
<p>Ёсць гукі ― нікчэмнага чыну,</p>
<p>Натоўпу ― для кпінаў асцё,</p>
<p>Але іх забыць немагчыма:</p>
<p>З душою яны — як жыццё;</p>
<p>Нібыта ў магіле, былое</p>
<p>На дне гэтых гукаў святых;</p>
<p>І ў свеце пачуць толькі двое</p>
<p>Іх могуць ― і ўспыхнуць ад іх!</p>
<p> </p>
<p>3</p>
<p>На момант нас лёсы злучылі,</p>
<p>Ды вечнасць нішто перад ім:</p>
<p>Усе мы пачуцці спалілі</p>
<p>Сваім пацалункам адным;</p>
<p>Прабач! ― аб кароткім каханні</p>
<p>Пакінь шкадаванні хутчэй:</p>
<p>Здавалася цяжкім расстанне,</p>
<p>Ды, пэўна, сустрэцца цяжэй!</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Zujonak/">Васіль Зуёнак</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>