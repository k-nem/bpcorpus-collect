<div class="container">
<div class="book-utils">
<div id="qrcode"></div>
<a href="/Alaksandar_Puskin/Pomnik_luz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Аляксандар Пушкін -->
<!-- HEADER_FIELD FilenameSuffix: luz -->
<!-- HEADER_FIELD Notice: у перакладзе М. Лужаніна -->
<!-- HEADER_FIELD OriginalCreationYear: 1836 -->
<!-- HEADER_FIELD SectionAuthor: Вершы -->
<!-- HEADER_FIELD Title: Помнік -->
<!-- HEADER_FIELD Translation: Васіль Зуёнак -->
<h2><a href="http://knihi.com/Alaksandar_Puskin/">Аляксандар Пушкін</a></h2>
<h2>Помнік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<div class="EPIGRAPH">
<p>Exegi monumentum<sup><a href="#footnote-1">*</a></sup></p>
</div>
<div class="CLEAR"></div>
<p>Я помнiк сам сабе узнёс нерукатворны,</p>
<p>Туды не зарасце народная трапа,</p>
<p>Вышэй узняуся ён вяршыняй непакорнай</p>
<p>          Александрыйскага слупа.</p>
<p> </p>
<p>Не, увесь я не памру — душа не стане прахам,</p>
<p>У лiры дарагой свой захавае жар, —</p>
<p>I слаўны буду я, пакуль пад Млечным шляхам</p>
<p>          Жыў будзе хоць адзiн пясняр.</p>
<p> </p>
<p>Пачуюць пра мяне па усёй Русi вялiкай,</p>
<p>I кожны назаве той моваю, што звык,</p>
<p>I горды yнук славян, i фiн, i зараз дзiкi</p>
<p>          Тунгус, i стэпаў друг калмык.</p>
<p> </p>
<p>I доўга буду я за тое люб народу,</p>
<p>Што ў сэрцах добрае я лiрай абуджаў,</p>
<p>Што ў жудасны мой век уславiў я свабоду</p>
<p>          I лiтасць к занядбаным зваў.</p>
<p> </p>
<p>Нябёсаў голасу, о Муза, будзь паслушна,</p>
<p>Не бойся крыўд, вянца не вымагай,</p>
<p>Паклёпы i хвалу выслухвай непарушна</p>
<p>          I спрэчкi з блазнам не прымай.</p>
</div>
<div class="CLEAR"></div>
<div class="endnote-block">
<div class="footnote"><p><sup><a id="footnote-1">*</a></sup> Я пабудаваў помнік</p>
</div>
</div>
<!-- BOOK_END -->
<br/>
<hr/>


   Пераклад: <a href="http://knihi.com/Vasil_Zujonak/">Васіль Зуёнак</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>