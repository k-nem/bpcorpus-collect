<div class="container">
<div class="book-utils">
<div id="qrcode"></div>
<a href="/Ciska_Hartny/Nad_sumnym_palacam.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1924 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 194 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: "Над шумным палацам..." -->
<h2><a href="http://knihi.com/Ciska_Hartny/">Цішка Гартны</a></h2>
<h2>"Над шумным палацам..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Над шумным палацам, над курнаю хатай,</p>
<p>Над вуліцай цеснай, над полем прасторным</p>
<p>Вяшчун праляцеў,— агнязыркі, крылаты,</p>
<p>Здарэнняў вялікіх нязменны дазорны.</p>
<p> </p>
<p>Бурлівага лёту сляды незмярымы,</p>
<p>Бязмоцным жыццё супыніць завіруху!</p>
<p>Палае агнямі абшар прад вачыма,</p>
<p>Калоцяцца палі ад бурнага руху.</p>
<p> </p>
<p>Угору высока, да фарбаў блакіту</p>
<p>Нямоўчнага рэха шыбаюць прыбоі,</p>
<p>Адвечная мука няволі — разбіта,</p>
<p>Паломаны веры заўзентай устоі.</p>
<p> </p>
<p>Ракетаю зыркай бліснулі імкненні,</p>
<p>З сярпом скрыжаваўся гартованы молат,</p>
<p>Вялікасць сусвету ў касмічным спляценні</p>
<p>Спусціў да зямлі разняволены волат.</p>
<p> </p>
<p>Мільён у адным і адзін у мільёне</p>
<p>Закрэплены гартам завабнае мэты.</p>
<p>З грашыма багач, валадар у кароне,—</p>
<p>Ўрачыстыя песні для вас перапеты!</p>
<p> </p>
<p>Глыбока зіяе бяздонне правалу,</p>
<p>Апушчаны нізка пад сонцам завесы,</p>
<p>Дымучай слатою вам выглядзяць галы,</p>
<p>Над днямі былога лёс хмары павесіў.</p>
<p> </p>
<p>У вулках вястовых, над вёскай прасторнай</p>
<p>Лунае нязменна ў мірганні бліскучым</p>
<p>Вяшчун агнязыркі — свабоды дазорны,—</p>
<p>Працоўных людзей да Камуны завучы.</p>
<p> </p>
<p>Мінск, 7/ІХ-1924</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>