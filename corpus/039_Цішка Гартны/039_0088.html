<div class="container">
<div class="book-utils">
<div id="qrcode"></div>
<a href="/Ciska_Hartny/Sielski_reukom.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1921 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1921 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Сельскі рэўком -->
<h2><a href="http://knihi.com/Ciska_Hartny/">Цішка Гартны</a></h2>
<h2>Сельскі рэўком</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Найлепшы ў вёсцы цэлай дом,</p>
<p>Нібы знарок, стаіць здалёку,</p>
<p>Вакол абнесены садком,</p>
<p>Каб цешыць станам сваім вока.</p>
<p>Над стрэхай жоўтаю вісіць</p>
<p>Чырвоны сцяг і дні і ночы.</p>
<p>І пры ваходзе паглядзіць</p>
<p>Яго вясковец ды рабочы.</p>
<p>Ад ранку к вечару ў той дом</p>
<p>З усіх канцоў шнуруюць людзі,</p>
<p>Пытацца рады аба ўсём,</p>
<p>Адказ знаходзіць ў перасудах.</p>
<p>Паёк, раскладка, дроў насеч —</p>
<p>На ўсё тут знойдзеш тлумачэнне.</p>
<p>І цэлы дзень гудзе ў ім рэч,</p>
<p>І цэлы дзень к яму імкненне.</p>
<p>У світках шэрых, ў кажухох,</p>
<p>Відаць, начальства шпацыруе,</p>
<p>Дае адказы па бакох,</p>
<p>Прашэнні піша і дыхтуе;</p>
<p>Тлумачыць пільна, як каму</p>
<p>Якую можна мець падмогу,</p>
<p>Прыслухна, міла к усяму,</p>
<p>Не крыўдзіць й каліва нікога...</p>
<p>І ўсё так простасцю нясе,</p>
<p>Свабодным духам вокал вее,</p>
<p>Народ, яго начальства, ўсе,</p>
<p>Што ў гэтым доме ўкол віднее.</p>
<p>Пад сцягам, звіслым над страхой,</p>
<p>Над лепшым ў вёсцы цэлай домам,</p>
<p>Камуны час куе сабой</p>
<p>Работа сельскага рэўкома.</p>
<p> </p>
<p>Мінск, 3/ІІІ-1921</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>