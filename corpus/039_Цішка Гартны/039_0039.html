<div class="container">
<div class="book-utils">
<div id="qrcode"></div>
<a href="/Ciska_Hartny/Vosiennaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Цішка Гартны -->
<!-- HEADER_FIELD CreationYear: 1924 -->
<!-- HEADER_FIELD Edition: Збор твораў. У 4 т. Т. І: Вершы, 1909—1935. Апавяданні 1909—1927 / Аўт. прадм. С. Александровіч.— Мн.: Маст. літ., 1987.— 438 с. -->
<!-- HEADER_FIELD FirstPublicationYear: 1924 -->
<!-- HEADER_FIELD Pravapis: A1957 -->
<!-- HEADER_FIELD PublicationYear: 1987 -->
<!-- HEADER_FIELD Source: скан -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Восеннае -->
<h2><a href="http://knihi.com/Ciska_Hartny/">Цішка Гартны</a></h2>
<h2>Восеннае</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мне кажуць: нудзіць лес згалелы</p>
<p>І вецер песняю сумлівай</p>
<p>Над нівай шэрай, амярцвелай</p>
<p>Жуду пяе над соннай нівай;</p>
<p>Гракі крычаць, як б’юць у труны</p>
<p>Цвякі, каб ўздзець на доннік века.</p>
<p>Жалейка лье нястрымным сумам,</p>
<p>І плача тым жа сумам рэха.</p>
<p>Мне кажуць: гіне ўздым душэўны</p>
<p>Ў тумане слотным, ў хмарах шэрых,</p>
<p>Настрой ападае няпэўны,</p>
<p>Няпэўных думак будзіць шэраг.</p>
<p>Мне кажуць: восенню завецца</p>
<p>Вось гэны вобраз, гэты тэрмін...</p>
<p>А я кажу: то вам здаецца,</p>
<p>То боль у вас сапсутых нерваў.</p>
<p>Бо ў чым нудлівыя калёры,</p>
<p>Што сэрца ваша там сумуюць?</p>
<p>Ў зялёнай руні, што прасторы</p>
<p>Палёў раскінутых ліцуе?</p>
<p>Ў дажджы, што нівы развільжае</p>
<p>Ды глебу поіць жыўным сокам?</p>
<p>У хмарах мяккіх, што зганяе</p>
<p>Іх вецер рэзвы к нам здалёку?</p>
<p>Ці ў шоўку шамкім — ў пухкім лісці,</p>
<p>Што лес раздзеў і дол стаптаны</p>
<p>Старанна ўбраў, гасцінна выслаў,</p>
<p>А сам пяе зіме вітанне?</p>
<p>Ці ў стуку гучным ў поўных гумнах</p>
<p>Цапоў сялянскіх па збажыне,</p>
<p>Ці ў песнях стройных, ў песнях шумных</p>
<p>Вячоркі, дбайнае дзяўчыны?</p>
<p>Мне кажуць: восень — заміранне,</p>
<p>Жуды глыбокай час ўрачысты...</p>
<p>А я кажу: хто глыбей гляне,</p>
<p>Той жыцця ўгледзіць промень, іскры</p>
<p> </p>
<p>Мінск, 1924</p>
<div class="endnote-block">
</div>
<!-- BOOK_END -->
<br/>
<hr/>
<br/>
  
  Крыніца: скан<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>