<div class="container">
<div class="book-utils">
<div id="qrcode"></div>
<a href="/Dzozef_Redzjard_Kiplinh/Kali.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Джозэф Рэдзьярд Кіплінг -->
<!-- HEADER_FIELD LangOrig: eng -->
<!-- HEADER_FIELD PreparedBy: Андрэй Баранаў -->
<!-- HEADER_FIELD SectionAuthor: Вершы -->
<!-- HEADER_FIELD Title: Калі... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Dzozef_Redzjard_Kiplinh/">Джозэф Рэдзьярд Кіплінг</a></h2>
<h2>Калі...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі ты сам сабой, а ўсе ў аблудзе,</p>
<p>Сябе згубіўшы, шлюць табе праклён,</p>
<p>Калі ты верыш сам сабе, а людзі</p>
<p>Зняверана смяюцца наўздагон;</p>
<p>Калі, чакаючы, не пахіснешся,</p>
<p>Хлуснёй хлусні не плоціш як шчадрэй,</p>
<p>І не цвяліш нянавісць, і не пнешся</p>
<p>Здавацца лепшым, гаварыць мудрэй;</p>
<p> </p>
<p>Калі ты не прыгонны ўласнай мары,</p>
<p>Калі не самамэта роздум твой,</p>
<p>Калі трыумфу дым і краху хмары</p>
<p>Сумееш не адчуць над галавой;</p>
<p>Калі цярпецьмеш праўду, што казаў ты,</p>
<p>Хоць стала пасткай ёлупням яна,</p>
<p>Жыцця набытак рухнуў, а назаўтра</p>
<p>Усё струмантам старым вярнуў спаўна;</p>
<p> </p>
<p>Калі ты згрудзіць дужы ўсе жаданні</p>
<p>І рызыкнуць паставіць іх на кон,</p>
<p>І страціць, і ні слова шкадавання</p>
<p>Не выдыхнуць, пачаўшы з тла свой плён;</p>
<p>Калі прымусіш сэрца і цягліцы</p>
<p>Яшчэ служыць табе, хаця даўно</p>
<p>Яны паспелі, як і ты, знасіцца,</p>
<p>Жаданне пратрымацца ў Вас адно;</p>
<p> </p>
<p>Калі з натоўпам з годнасцю гаворыш</p>
<p>І з каралём не траціш свой спакой,</p>
<p>Калі не ў страх Табе ні друг, ні вораг,</p>
<p>Калі ўсе людзі лічацца з Табой;</p>
<p>Калі напоўніш прагныя мінуты</p>
<p>Секундамі, што спешаць бег гадзін,</p>
<p>Тады твая Зямля і ўсе пакуты,</p>
<p>І - больш таго - ты Чалавек, мой сын!</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
   Падрыхтавана: Андрэй Баранаў
   <br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>