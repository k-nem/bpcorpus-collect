<div class="container">
<div class="book-utils">
<div id="qrcode"></div>
<a href="/Siarhiej_Jasienin/Zman_zyccia_caruje_nas_tuhoju.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD Notice: Жизнь — обман с чарующей тоскою… -->
<!-- HEADER_FIELD OriginalCreationYear: 1925 -->
<!-- HEADER_FIELD SectionAuthor: Вершы -->
<!-- HEADER_FIELD Title: Зман жыцця чаруе нас тугою... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Зман жыцця чаруе нас тугою...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Зман жыцця чаруе нас тугою,</p>
<p>Тым жыццё і моцнае даўно,</p>
<p>Што пісьмёны грубаю рукою</p>
<p>Піша, быццам выракі, яно.</p>
<p> </p>
<p>Я кажу, адно заплюшчу вочы:</p>
<p>«Ледзьве ўзрушыш сэрца цішыню;</p>
<p>Хоць жыццё — спадман, але ахвоча</p>
<p>Радасцямі скрашвае хлусню.</p>
<p> </p>
<p>Твар сівому небу свой давер ты,</p>
<p>Лёс трымае поўня ў варажбе,</p>
<p>І не патрабуй, суцішся, смертны,</p>
<p>Праўды, не патрэбнай для цябе.</p>
<p> </p>
<p>Хораша ў чарэмхавай завеі</p>
<p>Думаць, што жыццё — сляды зары,</p>
<p>Хай абразяць здрадаю надзеі</p>
<p>Лёгкія сяброўкі і сябры.</p>
<p> </p>
<p>Хай мяне пяшчотна лашчаць словы,</p>
<p>Хай вайстрэй за брытву злы язык, —</p>
<p>Я жыву даўно на ўсё гатовы,</p>
<p>Да ўсяго без жалю я прывык.</p>
<p> </p>
<p>Гэтыя душу мне сцюжаць высі,</p>
<p>Зорны жар цяплом не ахіне.</p>
<p>Тыя, што кахаў я, адракліся,</p>
<p>Кім я жыў — забылі пра мяне.</p>
<p> </p>
<p>Хоць мяне цкуе і гоніць згуба,</p>
<p>Ды, зеру вітаючы звідна,</p>
<p>На зямлі, што блізка мне і люба,</p>
<p>Дзякую жыццю за ўсё спаўна.</p>
<p> </p>
<p>1925</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>