<div class="container">
<div class="book-utils">
<div id="qrcode"></div>
<a href="/Siarhiej_Jasienin/Chto_ja_Sto_ja_Letuciennik_viecny.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1925 -->
<!-- HEADER_FIELD SectionAuthor: Вершы -->
<!-- HEADER_FIELD Title: Хто я? Што я? Летуценнік вечны... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Хто я? Што я? Летуценнік вечны...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Хто я? Што я? Летуценнік вечны,</p>
<p>Сінь вачэй растраціў, а калі?</p>
<p>І жыццё пражыў нібы дарэчы,</p>
<p>Заадно з другімі на зямлі.</p>
<p> </p>
<p>Мой па звычцы пацалунак палкі,</p>
<p>Многіх цалаваць я меў давер,</p>
<p>І, нібы запальваю запалкі,</p>
<p>Словы любасці кажу цяпер.</p>
<p> </p>
<p>«Дарагая», «любая», «давеку»,</p>
<p>А ў душы ўсё звычнае даўно,</p>
<p>Як зачэпіш страсці ў чалавеку,</p>
<p>То не знойдзеш праўды ўсё адно.</p>
<p> </p>
<p>І таму душы не так марозна:</p>
<p>І жаданне, і агонь міне.</p>
<p>Ты, мая таропкая бярозка,</p>
<p>Створана для многіх і мяне.</p>
<p> </p>
<p>Хоць шукаю родную адну я,</p>
<p>Ні на кога не звярну віну,</p>
<p>Я цябе ніколькі не раўную,</p>
<p>Я цябе ніколькі не кляну.</p>
<p> </p>
<p>Хто я? Што я? Летуценнік вечны,</p>
<p>Сінь вачэй растраціў, а калі?</p>
<p>І цябе кахаў хіба дарэчы,</p>
<p>Заадно з другімі на зямлі.</p>
<p> </p>
<p>1925</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>