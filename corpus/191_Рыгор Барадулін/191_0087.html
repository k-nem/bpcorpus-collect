<div class="container">
<div class="book-utils">
<div id="qrcode"></div>
<a href="/Siarhiej_Jasienin/Listapadzicca,_liscie_padaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1925 -->
<!-- HEADER_FIELD SectionAuthor: Вершы -->
<!-- HEADER_FIELD Title: Лістападзіцца, лісце падае... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Лістападзіцца, лісце падае...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Лістападзіцца, лісце падае.</p>
<p>Сіплы вецер</p>
<p>Ад стогну аглух.</p>
<p>Хто парадуе сэрца парадаю?</p>
<p>Хто ято супакоіць, мой друг?</p>
<p> </p>
<p>З найцяжкімі павекамі</p>
<p>Поўню бачу я не ўпершыню.</p>
<p>Зноўку пеўні абкукарэкалі</p>
<p>Абасененую цішыню.</p>
<p> </p>
<p>Прысвітальнае. Сіняе. Ранняе.</p>
<p>І раскоша залётная зор.</p>
<p>Загадаць бы жаданне парайнае.</p>
<p>Да світання не гасне дакор.</p>
<p> </p>
<p>Што жадаць пад жыццёваю ношаю,</p>
<p>Праклінаючы лёс свой і дом?</p>
<p>Я хацеў бы цяпер харошую</p>
<p>Бачыць любую пад акном.</p>
<p> </p>
<p>Каб з вачыма яна васільковымі</p>
<p>Толькі мне —</p>
<p>Аднаго прашу —</p>
<p>І пачуццямі новымі й словамі</p>
<p>Супакоіла грудзі й душу.</p>
<p> </p>
<p>Каб пад гэтаю белаю поўневасцю,</p>
<p>Дзе калісьці мне лёс спрыяў,</p>
<p>Я над песняй не млеў, не вяў,</p>
<p>Весялосцю чужою поўніўся,</p>
<p>Маладосць сваю не шкадаваў.</p>
<p> </p>
<p>1925</p>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>