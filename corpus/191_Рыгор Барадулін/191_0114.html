<div class="container">
<div class="book-utils">
<div id="qrcode"></div>
<a href="/Siarhiej_Jasienin/Sahane_ty_maja,_Sahane.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1924 -->
<!-- HEADER_FIELD SectionAuthor: Вершы -->
<!-- HEADER_FIELD Title: Шаганэ ты мая, Шаганэ... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Шаганэ ты мая, Шаганэ...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Шаганэ ты мая, Шаганэ!</p>
<p>Ці таму, што на поўначы доля,</p>
<p>Я гатоў расказаць табе, поле,</p>
<p>Як ад поўні святлей збажыне.</p>
<p>Шаганэ ты мая, Шаганэ.</p>
<p> </p>
<p>Ці таму, што на поўначы доля,</p>
<p>Што там поўня паўней у сто раз,</p>
<p>Як ні быў бы прыгожы Шыраз,</p>
<p>Ён не лепш ад разанскіх раздолляў.</p>
<p>Ці таму, што на поўначы доля.</p>
<p> </p>
<p>Я гатоў расказаць табе, поле,</p>
<p>Валасы ўзяў я ў жыта, з імжы,</p>
<p>Як захочаш, на палец вяжы —</p>
<p>Я не чую ніякага болю.</p>
<p>Я гатоў расказаць табе, поле.</p>
<p> </p>
<p>Як ад поўні святлей збажыне,</p>
<p>Ты па сукрах маіх здагадайся.</p>
<p>Дарагая, жартуй, усміхайся,</p>
<p>Не будзі памяць толькі ўва мне,</p>
<p>Як ад поўні святлей збажыне.</p>
<p> </p>
<p>Шагала ты мая, Шаганэ!</p>
<p>Там дзяўчына на поўначы мілай</p>
<p>Ты да болю яе паўтарыла,</p>
<p>А ці думае пра мяне?..</p>
<p>Шаганэ ты мая, Шаганэ.</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>