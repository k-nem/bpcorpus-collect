<div class="container">
<div class="book-utils">
<div id="qrcode"></div>
<a href="/Siarhiej_Jasienin/Ja_nie_byu_nikoli_na_Basfory.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Сяргей Ясенін -->
<!-- HEADER_FIELD Edition: Ясенін, С. А. Выбранае : Вершы і паэмы / Прадм. Р.Бярозкіна; Пер. Р.Барадулін, А.Куляшоў. - Мн. : Маст.літ., 1976. - 207с. -->
<!-- HEADER_FIELD LangOrig: rus -->
<!-- HEADER_FIELD OriginalCreationYear: 1924 -->
<!-- HEADER_FIELD SectionAuthor: Вершы -->
<!-- HEADER_FIELD Title: Я не быў ніколі на Басфоры... -->
<!-- HEADER_FIELD Translation: Рыгор Барадулін -->
<h2><a href="http://knihi.com/Siarhiej_Jasienin/">Сяргей Ясенін</a></h2>
<h2>Я не быў ніколі на Басфоры...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="POETRY">
<p>Я не быў ніколі на Басфоры,</p>
<p>Не пытай, як дно ўздыхае днём.</p>
<p>Я ў тваіх вачах убачыў мора —</p>
<p>Сінім захлынаецца агнём.</p>
<p> </p>
<p>У Багдад не йшоў я з караванам,</p>
<p>Не вазіў ні шоўк туды, ні хну.</p>
<p>Да мяне схіліся гнуткім станам,</p>
<p>На каленях дай я адпачну.</p>
<p> </p>
<p>А ці зноўку, колькі ні прасі я,</p>
<p>Клопату няма табе, мой свет,</p>
<p>Што я ў імі сіверным — Расія —</p>
<p>Самы лепшы, дарагі паэт.</p>
<p> </p>
<p>У мяне ў душы пяе тальянка,</p>
<p>Бачу месяц — чую мілы брэх.</p>
<p>Хіба ты не хочаш, персіянка,</p>
<p>Бачыць сіні край ласкавых стрэх?</p>
<p> </p>
<p>Я сюды прыехаў не з дакукі —</p>
<p>Клікаў край пялёсткавай імглы.</p>
<p>Лебядзіныя сустрэлі рукі,</p>
<p>Абвівалі, быццам два крылы.</p>
<p> </p>
<p>Лёс ні хвілі мне не даў спакою,</p>
<p>І хоць дзён мінулых не кляну,</p>
<p>Раскажы мне што-небудзь такое</p>
<p>Пра тваю — ў вясёлках — старану.</p>
<p> </p>
<p>Заглушы ў душы тугу тальянкі,</p>
<p>Чараў свежых выдыхні павеў.</p>
<p>Каб пра воч паўночныя маланкі</p>
<p>Ні ўздыхаць, ні думаць не хацеў.</p>
<p> </p>
<p>Хоць не быў ніколі на Басфоры,</p>
<p>Я схлушу, як дно світае днём.</p>
<p>Вочы нездарма твае, як мора,</p>
<p>Сінім захлынаюцца агнём.</p>
<p> </p>
<p>1924</p>
</div>
<div class="CLEAR"></div>
<div class="endnote-block">
</div>
<!-- BOOK_END -->
<br/>
<hr/>


   Пераклад: <a href="http://knihi.com/Ryhor_Baradulin/">Рыгор Барадулін</a>
<br/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>