<div class="container">
<div class="book-utils">
<div id="qrcode"></div>
<a href="/Jazep_Pusca/Ranicu_scebiet_pilnuje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Язэп Пушча -->
<!-- HEADER_FIELD CreationYear: 1924 -->
<!-- HEADER_FIELD FirstPublicationYear: 1924 -->
<!-- HEADER_FIELD SectionAuthor: Вершы -->
<!-- HEADER_FIELD StyleGenre: мастацкі/верш -->
<!-- HEADER_FIELD Title: Раніцу шчэбет пільнуе -->
<h2><a href="http://knihi.com/Jazep_Pusca/">Язэп Пушча</a></h2>
<h2>Раніцу шчэбет пільнуе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Раніцу шчэбет пільнуе</p>
<p>Ў лісці жоўта-зялёным.</p>
<p>Туліцца жнівень пад пуняй</p>
<p>З ношкай аўсянай саломы.</p>
<p> </p>
<p>Сонца бліскучым пласконнем</p>
<p>Іскры ў тумане губляе.</p>
<p>Ветры, пужлівыя коні,</p>
<p>Рвуцца ў мурожныя далі.</p>
<p> </p>
<p>У зараслях пудзяцца песні,</p>
<p>Рэчанька льецца, смяецца.</p>
<p>Вёска рыпамі весніц</p>
<p>Цешыць сялянскае сэрца.</p>
<p> </p>
<p>Вецер расой ахрысціў</p>
<p>Поплавы ў сіні шырокай.</p>
<p>Песціцца сонца ў трысці,</p>
<p>Ветразь цалуючы ў шчокі.</p>
<p> </p>
<p>Раніцу шчэбет пільнуе</p>
<p>У лісці жоўта-зялёным.</p>
<p>Туліцца жнівень пад пуняй</p>
<p>З ношкай аўсянай саломы.</p>
<p> </p>
<p><i>1924</i></p>
<p> </p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>