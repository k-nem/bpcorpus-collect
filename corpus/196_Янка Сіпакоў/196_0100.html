<div class="container">
<div class="book-utils">
<div id="qrcode"></div>
<a href="/Janka_Sipakou/Kali_sniehapad_raptouna.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Калі снегапад раптоўна..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Калі снегапад раптоўна..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Калі снегапад раптоўна</p>
<p>На горад наш упадзе,</p>
<p>Завея пялёнкаю роўнай</p>
<p>Усе сляды замяце.</p>
<p> </p>
<p>Калі пад вечар ці ўранні —</p>
<p>У змроку зусім не відно —</p>
<p>Неба пушыстым стане,</p>
<p>Нібы са сняжынак яно.</p>
<p> </p>
<p>Калі закруціць завея,</p>
<p>Прашу, пачуй яе смех,</p>
<p>Прашу, здагадайся, дзе я,</p>
<p>І выйдзі таксама ў снег.</p>
<p> </p>
<p>З табой не сустрэнемся, можа,</p>
<p>А мо размінемся якраз.</p>
<p>Упоразь, страшліва і гожа,</p>
<p>Абдыме мяцеліца нас.</p>
<p> </p>
<p>Калі ж давядзецца сустрэцца,</p>
<p>Мы будзем хадзіць і маўчаць.</p>
<p>Сняжынка аб вусны трэцца...</p>
<p>Чаму яны ўсе гарчаць?</p>
<p> </p>
<p>Будзем моўчкі слухаць з надзеяй,</p>
<p>Што мяжуе з ціхай журбой,</p>
<p>Як гудуць самалёты над веяй,</p>
<p>Раз’яднаныя з блізкай зямлёй.</p>
<p> </p>
<p>А сесці не могуць ніяк...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>