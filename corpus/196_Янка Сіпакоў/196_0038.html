<div class="container">
<div class="book-utils">
<div id="qrcode"></div>
<a href="/Janka_Sipakou/Adzin_adnoha_kryudzim_poradz.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Адзін аднога крыўдзім порадзь..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Адзін аднога крыўдзім порадзь..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Адзін аднога крыўдзім порадзь,</p>
<p>Пад сэрца самае — змяю...</p>
<p>І ўсе з крыўдзіцелем гавораць</p>
<p>І нават рукі падаюць.</p>
<p> </p>
<p>А як бы добра — адвярнуцца,</p>
<p>Як продкі, выклясці навек,—</p>
<p>Калі усмеліў замахнуцца</p>
<p>На чалавека чалавек.</p>
<p> </p>
<p>З пагардай вырачыся здзеку:</p>
<p>Адзін блукай, адзін жыві —</p>
<p>Бо чалавек жа чалавеку</p>
<p>Сваяк найблізкі — па крыві.</p>
<p> </p>
<p>Ідзі, ідзі... Не хочаш з намі —</p>
<p>Палюй адзін: дазвол дадзім...</p>
<p>І ты — адзін. І побач — мамант</p>
<p>Скубе... Што зробіш з ім адзін?!</p>
<p> </p>
<p>І ты брыдзеш — цяжкі, як вырак,</p>
<p>І крыўда, нібы мыш, шкрабе...</p>
<p>А родзічы у гурце шчырым</p>
<p>Палююць побач.</p>
<p>Без цябе...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>