<div class="container">
<div class="book-utils">
<div id="qrcode"></div>
<a href="/Janka_Sipakou/Malunak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Малюнак -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Малюнак</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Вазьміце шарготкае лісце,</p>
<p>Дадайце прыціхлае сонца,</p>
<p>Палі цішынёй ахініце,</p>
<p>З лесу павыганьце птушак.</p>
<p>Ваду ўхаладзіце у рэчках,</p>
<p>А ў неба, пабляклае неба,</p>
<p>Пусціце ключы жураўліныя —</p>
<p>Няхай невясёла курлыкаюць...</p>
<p> </p>
<p>Цяпер адыдзіцеся крыху —</p>
<p>Здалёк на малюнак зірніце:</p>
<p>Так, атрымалася восень.</p>
<p>Але ж не стае ёй чагосьці,</p>
<p>Распранутай да сарамлівасці.</p>
<p>Магчыма, дажджу схаладалага</p>
<p>І смела-нахабнага ветру,</p>
<p>Што ліпне да кожнай пупышкі.</p>
<p> </p>
<p>Ага, не хапае і дрэваў</p>
<p>З валасамі — галінамі мокрымі,</p>
<p>Дзе ад ветру хаваюцца кроплі —</p>
<p>Нібы слёзы стабуненых птушак;</p>
<p>Дзе, як сцюжа,— збялелыя, белыя —</p>
<p>Да малюнка, ужо ўхаладзелага,</p>
<p>Падкрадаюцца першыя зазімкі,</p>
<p>Без якіх яшчэ восень — не восень...</p>
<p> </p>
<p>Што? Малюнак зімовіць вам рукі?</p>
<p>Вы на пальцы і пэндзаль падыхайце,</p>
<p>Каб закончыць хутчэй карціну</p>
<p>Да завей, што завязвае восень.</p>
<p>А то, крый Бог, яшчэ памарозіць —</p>
<p>Бач, як холад гусцее з’інелы —</p>
<p>Тыя веснія, цёплыя кветкі,</p>
<p>Што ўзышлі на суседнім малюнку...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>