<div class="container">
<div class="book-utils">
<div id="qrcode"></div>
<a href="/Janka_Sipakou/Dvoje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Двое -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Двое</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>— Бачыш, дожджык па лузе здалёку ідзе,</p>
<p>Дажджанятак за рукі з сабою вядзе.</p>
<p> </p>
<p>— Дзе?</p>
<p>Дажджаняткі? То ж буйныя кроплі.</p>
<p>Уцякайма, пакуль не прамоклі!</p>
<p> </p>
<p>— Глянь, вунь жыта паклоны б’е дожджыку</p>
<p>ў пояс,</p>
<p>Што ён колас яго абмывае і поіць...</p>
<p> </p>
<p>— Во як?</p>
<p>Ты паблытала ўсё на свеце:</p>
<p>Жыта проста гне вецер.</p>
<p> </p>
<p>— Канапаціць шпакоўню спяшаецца шпак,</p>
<p>Памагаюць і дзеткі ў працы сяк-так...</p>
<p> </p>
<p>— Як?</p>
<p>Ты не бачыш нічога, галуба,</p>
<p>Шпак жа чысціць — дый толькі! — дзюбу.</p>
<p> </p>
<p>— Чуеш, нехта па дрогкім драўляным мосце</p>
<p>Так грукоча — спяшае ўцячы ад кагосьці...</p>
<p> </p>
<p>— Штосьці</p>
<p>Я не бачу, не чую нічога,</p>
<p>Апроч грому — мокрага, злога.</p>
<p> </p>
<p>— Ну й гарэза ж ён, дождж, цалавацца так хоча!</p>
<p>Вусны нашыя лашчыць, заглядвае ў вочы...</p>
<p> </p>
<p>— Скончы!</p>
<p>Стой адна, на дажджы я стаяць не згодны,</p>
<p>Бо тут кожная кропля — як цвік халодны!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>