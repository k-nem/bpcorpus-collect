<div class="container">
<div class="book-utils">
<div id="qrcode"></div>
<a href="/Janka_Sipakou/Cuby.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Чубы -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Чубы</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Беларуская балада. XVII стагоддзе</p>
<p>Заманулася і нам, беларусам,</p>
<p>Паказакаваць, пагуляць без прымусу.</p>
<p>Сотнікі і есаулы з ахвотай</p>
<p>Запісалі ў рэестры галоту.</p>
<p>Пагадавалі мы ўсе чубы —</p>
<p>І ўжо кожны казак нібы.</p>
<p>Былі сяляне ніўныя, былі сяляне рольныя,</p>
<p>А цяпер мы — казакі вольныя.</p>
<p>Чым хочам, тым і займаемся:</p>
<p>Хочам, у карчме забаўляемся,</p>
<p>Калі хочам, жнём, калі хочам, косім —</p>
<p>Словам, работы не просім.</p>
<p>А было ж, што не ўгадуем —</p>
<p>з’есць панская з’едзь,</p>
<p>А ты хоць па смерць на голадзе едзь.</p>
<p>Ды вось зноў хочуць зрабіць з нас цягло.</p>
<p>Але не тут-то было,</p>
<p>Бо вольны казак з нас любы —</p>
<p>У нас жа чубы!</p>
<p>А нас б’юць, як і ўсіх, бізунамі,</p>
<p>Здзекуюцца ваяводы над намі!</p>
<p>І з нас, нібы з мужыкоў барадатых,</p>
<p>Патрабуюць падатак.</p>
<p>Тады кожны казак (навошта таіць!)</p>
<p>Крычыць на чым свет стаіць:</p>
<p>— Ты ўважлівей зірні на мяне, душагуб,—</p>
<p>У мяне ж чуб!</p>
<p>А калі прымушаюць ісці на працу —</p>
<p>Казакі ведаюць, як адмаўляцца:</p>
<p>— Не хочам вашае ласкі,</p>
<p>У нас свой парадак — наскі.</p>
<p>Мала, што я вам не люб —</p>
<p>У мяне ж чуб!</p>
<p>Зрываецца з губ:</p>
<p>— У мяне чуб!</p>
<p>Хваліцца любы:</p>
<p>— А ў нас чубы!</p>
<p>І тады ваяводы ўсім чыста</p>
<p>Пазразалі чубы ўрачыста.</p>
<p>Думалі, што мы без чубоў</p>
<p>Будзем араць паслухмяна зноў;</p>
<p>Думалі, што мы, лысыя, як раней, будзем сеяць —</p>
<p>Казакі ж без чубоў, маўляў, казакаваць не ўмеюць.</p>
<p>Але мы дакладна і пэўна,</p>
<p>Самі бясчубыя, падпускалі чырвоных чубатых</p>
<p>пеўняў</p>
<p>Пад стрэхі панскія вечныя...</p>
<p> </p>
<p>Бачыце, і без чубоў казакі небяспечныя!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>