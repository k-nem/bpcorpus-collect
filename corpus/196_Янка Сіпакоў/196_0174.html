<div class="container">
<div class="book-utils">
<div id="qrcode"></div>
<a href="/Janka_Sipakou/Usio_miens_invalidnych_kalasak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Усё менш інвалідных калясак..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Усё менш інвалідных калясак..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Усё менш інвалідных калясак</p>
<p>Пад цяжарам вайны рыпіць.</p>
<p>Сімвал нашага мірнага часу —</p>
<p>Дзве нагі,</p>
<p>Дзве рукі!</p>
<p> </p>
<p>Усё рытмічней робяцца крокі,</p>
<p>Усё ўпэўненей ногі стаяць.</p>
<p>І радзей на праспектах шырокіх</p>
<p>Грукат мыліц рыплівых чуваць.</p>
<p> </p>
<p>І цыгаркі дзвюма рукамі</p>
<p>Ужо круцяць сёння дзядзькі;</p>
<p>І ідуць даўно за плугамі</p>
<p>І сякеры трымаюць самі —</p>
<p>Дзве нагі,</p>
<p>Дзве рукі.</p>
<p> </p>
<p>А нядаўна на трох хадзілі,</p>
<p>Спатыкаліся неўпапад.</p>
<p>І махаў тады, нібы крыллем,</p>
<p>Доўга мыліцамі салдат.</p>
<p> </p>
<p>Паміраюць салдаты нашы,</p>
<p>Забіраюць калек вякі.</p>
<p>Сімвал нашага мірнага часу —</p>
<p>Дзве нагі,</p>
<p>Дзве рукі...</p>
<p> </p>
<p>І таму, можа, з гэткаю ласкай</p>
<p>Немаўлятак песцяць бацькі;</p>
<p>І глядзяць трывожна ў каляскі,</p>
<p>Адкуль вырастаюць, як краскі,</p>
<p>Дзве нагі,</p>
<p>Дзве рукі...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>