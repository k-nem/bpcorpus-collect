<div class="container">
<div class="book-utils">
<div id="qrcode"></div>
<a href="/Janka_Sipakou/Cyscinioj_sviatlicca_slova.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Чысцінёй святліцца слова..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Чысцінёй святліцца слова..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Чысцінёй святліцца слова...</p>
<p>Новы год. Бялюткі снег.</p>
<p>Звонкі ранак, нібы смех,—</p>
<p>Пачынай усё нанова.</p>
<p> </p>
<p>Першы дзень. І ты не жыў</p>
<p>На зямлі — ўяві! — ніколі,</p>
<p>Не араў, не жаў у полі</p>
<p>І па снезе не тужыў.</p>
<p> </p>
<p>Першы ўздых. Глыток — да звону.</p>
<p>Гэты пругкі дар жыцця</p>
<p>Пі да самазабыцця —</p>
<p>Не спатоліш жад да скону.</p>
<p> </p>
<p>Быў ты кепскі. Быў няшчыры.</p>
<p>Не аднеквайся — быў, быў!</p>
<p>І не светла часам жыў —</p>
<p>Пачынай жа новы вырай.</p>
<p> </p>
<p>Новы год наўленне туліць.</p>
<p>У надзей — па палазу...</p>
<p>А снягурачкі-матулі</p>
<p>Снежанят дамоў вязуць.</p>
<p> </p>
<p>Пад санямі рып, як змова.</p>
<p>Снежанятак чысты смех.</p>
<p>Новы год. Бялюткі снег.</p>
<p>Чысцінёй святліцца слова...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>