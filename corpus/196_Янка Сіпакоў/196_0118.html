<div class="container">
<div class="book-utils">
<div id="qrcode"></div>
<a href="/Janka_Sipakou/Moj_ahon_pastareu_na_hod.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Мой агонь пастарэў на год..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Мой агонь пастарэў на год..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мой агонь пастарэў на год,</p>
<p>Маё вогнішча вечарэе.</p>
<p>Ачышчае мяне ад нягод</p>
<p>І звядае само, як лілея.</p>
<p> </p>
<p>Гавары са мной, гавары,</p>
<p>Мой касцёр крутабокі, святлівы.</p>
<p>Аж да самай да цёмнай пары</p>
<p>Я з табой гаварыць шчаслівы.</p>
<p> </p>
<p>Ачышчальная сіла агню,</p>
<p>Я люблю тваіх іскраў завею!</p>
<p>Можа, я тыя дні даганю,</p>
<p>Дзе гады яшчэ ў завязі спеюць...</p>
<p> </p>
<p>Успаміны шуршаць і шуршаць,</p>
<p>Як апалае лісце пад восень...</p>
<p>Што ж мы будзем успамінаць?</p>
<p>І што высветліць памяць папросім?</p>
<p> </p>
<p>Жыў, здаецца, без звад. Заўсягды,</p>
<p>Як дзяцей, гадаваў свае мары.</p>
<p>І дзівіўся — і дні, і гады</p>
<p>На касцёр ідуць, бы ахвяры.</p>
<p> </p>
<p>Ну, ці быў жа шчаслівы, скажы?</p>
<p>Быў! — усім адкажу я натхнёна...</p>
<p>Той шчаслівы да скону, хто жыў</p>
<p>На зямлі на нашай зялёнай!</p>
<p> </p>
<p>Нават той, каго лёс не грэў,</p>
<p>Высвятляе жыццё, нібы свята...</p>
<p>Не варушацца кроны дрэў —</p>
<p>Там, у гнёздах, спяць птушаняты.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>