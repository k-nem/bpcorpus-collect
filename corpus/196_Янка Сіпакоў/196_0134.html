<div class="container">
<div class="book-utils">
<div id="qrcode"></div>
<a href="/Janka_Sipakou/Niby_pa_strunach_niechta_hucna.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Нібы па струнах нехта гучна..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Нібы па струнах нехта гучна..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Нібы па струнах нехта гучна</p>
<p>Ударыць раптам пяцярнёй,</p>
<p>Слова даўняе «Аблучча»</p>
<p>Запахне даўняю тайгой.</p>
<p> </p>
<p>І даўні вецер уварвецца —</p>
<p>Нібы ў вагоннае акно.</p>
<p>Крык цягніка абудзіць сэрца</p>
<p>І ўзрушыць хмельна, як віно.</p>
<p> </p>
<p>І прыгадаецца агеньчык,</p>
<p>Што глядзіць з начной тайгі.</p>
<p>Той успамін — нібы каменьчык</p>
<p>Далёкай, спраўджанай тугі.</p>
<p> </p>
<p>І колы зноўку загрукочуць,</p>
<p>І зарыпіць наноў вагон,</p>
<p>І зноў злавіць захочуць вочы</p>
<p>Настальгічны той агонь.</p>
<p> </p>
<p>Бы толькі гэтай астаноўкі</p>
<p>І не ставала у жыцці,</p>
<p>Табе захочацца ізноўку</p>
<p>У цемру, як тады, сысці.</p>
<p> </p>
<p>Ісці сцяжынкаю кедровай,</p>
<p>Чужэць вагонным галасам,</p>
<p>Нібыта ў хатцы той тайговай</p>
<p>Здавён-даўно жывеш ты сам.</p>
<p> </p>
<p>І ў гэтай цемені абложнай</p>
<p>Спяшаць таропка напрасткі,</p>
<p>І ўжо не чуць, як дзесь трывожна</p>
<p>Цябе гукаюць цягнікі.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>