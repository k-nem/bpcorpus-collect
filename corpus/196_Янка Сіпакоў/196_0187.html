<div class="container">
<div class="book-utils">
<div id="qrcode"></div>
<a href="/Janka_Sipakou/Sto_z_taboj,_sviecie_moj_luby.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Што з табой, свеце мой любы..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Што з табой, свеце мой любы..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Што з табой, свеце мой любы,—</p>
<p>Нашто ты гадуеш бяду?</p>
<p>Зубы скрыгочуць аб зубы,</p>
<p>Сэрцы на сэрцы ідуць.</p>
<p> </p>
<p>Бачыш, як мятлушка б’ецца</p>
<p>На жудна-нейтроннай вярсце,</p>
<p>І часам напраўду здаецца,</p>
<p>Свеце, што ты звар’яцеў.</p>
<p> </p>
<p>Стаім мы на ўздыбленай глебе,</p>
<p>Пад намі вулканіцца жвір.</p>
<p>Кажуць, чым горай, тым лепей,</p>
<p>Кажуць, вайна — гэта мір.</p>
<p> </p>
<p>Не чуюць надзеі вушы,</p>
<p>І вочы не бачаць змен,</p>
<p>Нібы заблудзіліся душы</p>
<p>У лесе жалезным антэн.</p>
<p> </p>
<p>Замежжа, Замор’е, Загінне...</p>
<p>Спыніце вашу гайню!</p>
<p>Хто любіць людзей, той павінен</p>
<p>Насмерць ненавідзець вайну.</p>
<p> </p>
<p>Нараджаецца атамны вецер,</p>
<p>Ён хаты, бы гнёзды, змяце.</p>
<p>А ў гняздзе, што Зямлёй завецца,</p>
<p>Кормяць матулі дзяцей.</p>
<p> </p>
<p>І рукі набраклі работай,</p>
<p>Сэрцы пульсуюць дабром...</p>
<p>Навошта ж атрутная слота,</p>
<p>Навошта ядзерны гром?!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>