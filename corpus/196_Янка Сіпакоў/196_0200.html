<div class="container">
<div class="book-utils">
<div id="qrcode"></div>
<a href="/Janka_Sipakou/Jak_za_chorasa_uvalicca.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Як жа хораша ўваліцца..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Як жа хораша ўваліцца..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як жа хораша ўваліцца</p>
<p>Пасля ўтомы ў лугакветкі,</p>
<p>Калі воддаль — камяніцы,</p>
<p>Калі поблізу — палеткі.</p>
<p> </p>
<p>Перапоўнен ты гудою;</p>
<p>Вочы стомлены раллёю,</p>
<p>Ногі — доўгай баразною,</p>
<p>Рукі — плугам ці касою.</p>
<p> </p>
<p>У цішы ляжыш адвечнай,</p>
<p>Распластаны, родны з ёю...</p>
<p>Нават чуеш — плечы ў плечы —</p>
<p>Ты зрастаешся з зямлёю.</p>
<p> </p>
<p>І нічога больш не трэба,</p>
<p>І мана — нібы не тая.</p>
<p>Над табой высока неба,</p>
<p>Пад табой — зямля крутая.</p>
<p> </p>
<p>Ты між іх. І ў гэтым цудзе</p>
<p>Аж не верыцца ў такое,</p>
<p>Што ляжаць калісьці будзеш</p>
<p>Між зямлёю і зямлёю.</p>
<p> </p>
<p>Цішыня — сама нявіннасць,</p>
<p>Ды спакой — не дужа глыбак...</p>
<p> </p>
<p>Зварухнулася травіна,</p>
<p>А здалося — ўпала глыба!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>