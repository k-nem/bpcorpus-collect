<div class="container">
<div class="book-utils">
<div id="qrcode"></div>
<a href="/Janka_Sipakou/Halereja_voknau.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Галерэя вокнаў -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Галерэя вокнаў</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>У горадзе, у вечаровых прыцемках</p>
<p>Ёсць доўгія, як вечар, галерэі —</p>
<p>То галерэі вуліц.</p>
<p> </p>
<p>Штодзень тут абнаўляюцца карціны,</p>
<p>Падсвечаныя хатнім асвятленнем</p>
<p>У рамках вокнаў.</p>
<p> </p>
<p>Вунь, бачыце, эцюд «Каханне»:</p>
<p>Заціхлі ў шчырым пацалунку вусны —</p>
<p>Не спудзьце іх, ханжы!</p>
<p> </p>
<p>А вось на ложку маці з немаўляткам:</p>
<p>Яна сябе даўно закалыхала ўжо;</p>
<p>Дзіцё ж яшчэ не спіць...</p>
<p> </p>
<p>О, ўсплеск натхнення! Бачны толькі рукі,</p>
<p>Як хлеба чорнага два ўпечаныя боханы,</p>
<p>То праца на стале.</p>
<p> </p>
<p>І раптам профіль мудрасці і думак...</p>
<p>Пра што задумаўся ты, неспакойны Фауст,</p>
<p>Забыўшыся на чай?</p>
<p> </p>
<p>Тут — сын даўно чакае бацьку з працы:</p>
<p>Ён прынясе малому многа казак,</p>
<p>А з імі — сон.</p>
<p> </p>
<p>Вось гэтую карціну я дапоўню</p>
<p>І ў яе, нібы ў гняздо птушынае,</p>
<p>Сам увайду:</p>
<p> </p>
<p>Бо ў тым акне — мой сын.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>