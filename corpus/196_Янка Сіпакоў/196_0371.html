<div class="container">
<div class="book-utils">
<div id="qrcode"></div>
<a href="/Janka_Sipakou/Piechatoju_u_vyraj.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пехатою ў вырай -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Пехатою ў вырай</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Хмаркі лета блытаюцца ў просіні —</p>
<p>Чысцяць пер’е ў вырай і яны...</p>
<p>Колькі розных выраяў па восені</p>
<p>Пачынаюць пошукі вясны.</p>
<p> </p>
<p>Нашы думкі ў вырай з імі просяцца...</p>
<p>Захініце, птушкі, іх крылом!</p>
<p>Чалавек — не птушка. Ёсць жа розніца</p>
<p>Я спяшаю ў вырай пешаком.</p>
<p> </p>
<p>Я спяшаю. Лезу па гушчарніку,</p>
<p>Атрасаю кроплі за каўнер,</p>
<p>Да мяне ідуць дубкі ў напарнікі,</p>
<p>Лес грыбамі корміць напавер.</p>
<p> </p>
<p>Раптам — сінь тваіх вачэй бясхмарная,</p>
<p>Ласка ўсмешкі — рэху не дагнаць,</p>
<p>Ты ўжо тут? Баяўся, значыць, марна я,</p>
<p>Што ў самоце буду сумаваць!..</p>
<p> </p>
<p>Абагрэцца трэба. Трошкі выспацца.</p>
<p>Ты збіраеш будучы агонь:</p>
<p>Па галінцы, промніку, па іскарцы</p>
<p>Ловіш у спагадную далонь.</p>
<p> </p>
<p>І касцёр, нібыта з сонца высеян,</p>
<p>Асвятліў аголены прастор,</p>
<p>Ірвануўся ў неба, зліўся з высямі</p>
<p>І змяшаўся з сейвам зыркіх зор.</p>
<p> </p>
<p>Над кастрамі полымнымі, шчырымі</p>
<p>Птушкі нават восенню пяюць...</p>
<p>А вясной яны дарогу з выраю</p>
<p>Па кастрах тваіх распазнаюць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>