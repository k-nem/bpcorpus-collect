<div class="container">
<div class="book-utils">
<div id="qrcode"></div>
<a href="/Janka_Sipakou/Da_bijahrafii_majho_naroda_I.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Да біяграфіі майго народа. І -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Да біяграфіі майго народа. І</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<div class="EPIGRAPH">
<p>Паводле плана «Ост» фашысты планавалі знішчыць і выселіць на ўсход 75 % беларусаў, а 25 % — анямечыць.</p>
</div>
<div class="CLEAR"></div>
<p> </p>
<p class="sign">З БелСЭ</p>
<p>І хадзіў бы Міколка Гансам,</p>
<p>І крычаў бы: «Цурук! Цурук!»</p>
<p>«Хайль!» — рычаў бы, нібыта ў трансе,</p>
<p>І ўскідаў бы кінжалы рук.</p>
<p> </p>
<p>Боты, як капыты, падкавана</p>
<p>Яго б цяжка па свеце вялі.</p>
<p>І захопнікам звалі б паганым</p>
<p>На сваёй, на роднай зямлі.</p>
<p> </p>
<p>І гарой — за радзіму чужую.</p>
<p>На сваю пакрыкваў бы: «Вэк!..»</p>
<p>Вось не знаеш імя, не чуеш —</p>
<p>І ты ўжо жудны чалавек.</p>
<p> </p>
<p>Роў бы — фюрэру слава, слава;</p>
<p>Слава — жорсткасці, слава — вайне.</p>
<p>І не знаў бы: пад час аблавы</p>
<p>Нарадзіўся і сам пры сасне.</p>
<p> </p>
<p>Яго мама — была партызанкай,</p>
<p>Партызанам — і тата быў.</p>
<p>Ля яго расстралялі іх ранкам,</p>
<p>Ён — радзіўся яшчэ да стральбы.</p>
<p> </p>
<p>Сын айчыны і ціхай і смолкай,</p>
<p>Дзе пра волю — і хаты і лес...</p>
<p>Ну, няўжо б, скажыце, з Міколкі</p>
<p>Выйшаў некалі галаварэз?!</p>
<p> </p>
<p>Не, не веру! Ў чужыне далёкай</p>
<p>Покліч роднай крыві б не зачах.</p>
<p>Ён пазнаў бы Радзіму лёгка</p>
<p>Па нянавісці ў добрых вачах.</p>
<p> </p>
<p>І таму, калі нелюдзі зноўку</p>
<p>Будуць трызніць пра новы прымус,</p>
<p>Помніць трэба, што ты — Міколка.</p>
<p>З партызанскай зямлі.</p>
<p>Беларус.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>