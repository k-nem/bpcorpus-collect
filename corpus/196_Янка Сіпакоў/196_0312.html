<div class="container">
<div class="book-utils">
<div id="qrcode"></div>
<a href="/Janka_Sipakou/Linija_haryzonta.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Лінія гарызонта -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Лінія гарызонта</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Яе адкрываюць дзеці,</p>
<p>Гэтую вабную, як бабуліна казка, нітку,</p>
<p>Якая злучае зоркі з расою</p>
<p>І не злучыць зоркі з расою;</p>
<p>Якая мяшае паветра з вадою</p>
<p>І не змяшае паветра з вадою;</p>
<p>Якая звівае аблокі з раллёю</p>
<p>І не саўе аблокі з раллёю;</p>
<p>Якая сшывае неба з зямлёю</p>
<p>І не сшые неба з зямлёю.</p>
<p>У дзяцей пераймаюць дарослыя</p>
<p>Гэтую зманлівую, як матчына песня, нітку,</p>
<p>Каб адкрываць невядомае</p>
<p>Тое, што ёсць за домам;</p>
<p>Каб за ніткай ісці без стомы,</p>
<p>Некалі выйшаўшы з дому;</p>
<p>Каб не заседжвацца дома —</p>
<p>З падарожжаў вяртацца дадому.</p>
<p>І каб прыносіць дадому</p>
<p>Сабраныя зоркі за домам.</p>
<p>Ах, гэтая зменлівая нітка!</p>
<p>Вечна яна дражніцца новымі небасхіламі!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>