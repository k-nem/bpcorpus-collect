<div class="container">
<div class="book-utils">
<div id="qrcode"></div>
<a href="/Janka_Sipakou/Znojdzienaje_zaviascannie_bahacieja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Знойдзенае завяшчанне багацея -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Знойдзенае завяшчанне багацея</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>«Мой сын,</p>
<p>я табе завяшчаю</p>
<p>Усё, чаго сам не маю:</p>
<p>Голад —</p>
<p>каб добра ведаў</p>
<p>Радасць ад сціплых абедаў;</p>
<p>Холад —</p>
<p>каб ведаў, што ў вецер</p>
<p>Шчасце ў хаце сагрэцца;</p>
<p>Слёзы —</p>
<p>адчуць з імі можна</p>
<p>Каштоўнасць усмешкі кожнай;</p>
<p>Атопкі —</p>
<p>каб помніў і потым,</p>
<p>Што значыць мець свае боты;</p>
<p>І гора —</p>
<p>пасля якога</p>
<p>Шчасця становіцца многа:</p>
<p>Сонечны дзень,</p>
<p>знойдзены грыб,</p>
<p>Людскі «добры дзень!»</p>
<p>і танец рыб...</p>
<p>Вярні ты мне радасць такую —</p>
<p>Па ўсім я па гэтым сумую.</p>
<p>І таго</p>
<p>не ўспомню я словам харошым,</p>
<p>Хто мне завяшчаў толькі грошы —</p>
<p>Багацце...»</p>
<p> </p>
<p>Ці зразумее сын свайго бацьку?</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>