<div class="container">
<div class="book-utils">
<div id="qrcode"></div>
<a href="/Janka_Sipakou/Paranieny_partyzan.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Паранены партызан -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Паранены партызан</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Я паўзу ўжо даўно па снезе,</p>
<p>І за мною — паўзе след даўгі.</p>
<p>Я ўлядзеў, абмарозіўся ў лесе...</p>
<p>Падпаліце снягі,</p>
<p>Падпаліце снягі!</p>
<p> </p>
<p>Хай сняжынкі трашчаць, як ядловец,</p>
<p>Як лаўжы, хай сумёты гудуць.</p>
<p>За агнём —</p>
<p>чужаніцы не зловяць,</p>
<p>Што па следзе крывавым ідуць.</p>
<p> </p>
<p>Ах, блакада — удаў валавокі!</p>
<p>Як твае нас сціскалі кругі.</p>
<p>Я адзін... Лес абмерзлы навокал—</p>
<p>Падпаліце снягі,</p>
<p>Падпаліце снягі.</p>
<p> </p>
<p>Каля снежнага полымя сяду,</p>
<p>І сагрэўшыся каля агню,</p>
<p>І адзін я прарву блакаду,</p>
<p>І атрад свой адзін даганю!</p>
<p> </p>
<p>За блакадай — сябры баявыя,</p>
<p>Партызанскія нашы сцягі...</p>
<p>А аўчаркі блізка так выюць...</p>
<p>Ну, паліце ж снягі,</p>
<p>Паліце... снягі...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>