<div class="container">
<div class="book-utils">
<div id="qrcode"></div>
<a href="/Janka_Sipakou/Manaloh_miadzviedzia,_jaki_pasla_piersaj_spiacki_vyjsau_z_biarlohi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Маналог мядзведзя, які пасля першай спячкі выйшаў з бярлогі -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Маналог мядзведзя, які пасля першай спячкі выйшаў з бярлогі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>О, як гэта ноч надакучыла,</p>
<p>Доўгая, быццам бы пушча,</p>
<p>Цёмная, нібы бярлога...</p>
<p>Колькі я сноў перасніў,</p>
<p>А ў снах пераеў маліны</p>
<p>І пераласаваў мёду —</p>
<p>Аж цяпер яшчэ горка ў роце.</p>
<p>Нарэшце прачнуўся!..</p>
<p>Толькі</p>
<p>Што гэта вочы так рэжа</p>
<p>І ніяк не даецца панюхаць?..</p>
<p>Ага!</p>
<p>Гэта ж сонца, якое</p>
<p>Пахне чамусьці знаёма —</p>
<p>Нагрэтаю поўсцю. Штосьці,</p>
<p>Нібыта прамень, няўлоўнае</p>
<p>(Ніяк не магу здагадацца!)</p>
<p>Мой нос прыемна казыча...</p>
<p>А каб ты жыў быў! То ж вецер,</p>
<p>Што пахне ільдзінкамі крохкімі,</p>
<p>Снежнай вадой і зямлёю</p>
<p>Адталай.</p>
<p>Мусіць, ён з хмелем,</p>
<p>Бо як нюхнеш яго толькі —</p>
<p>Адразу ў бакі так і водзіць...</p>
<p>Ціха!</p>
<p>Нейкія дзіўныя гукі?..</p>
<p>Уцякаць?</p>
<p>Але ж не! Здаецца,</p>
<p>Небяспекай наўколле не пахне.</p>
<p>Дык хто ж тады там балбоча?</p>
<p>Зірну!..</p>
<p>То вада размаўляе!</p>
<p>Мне ж якраз усю ноч і хацелася</p>
<p>Піць!..</p>
<p>Каб прагнаць гаркату тую,</p>
<p>Што засталася ад мёду,</p>
<p>Якога гэтулькі пераеў я</p>
<p>У сне...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>