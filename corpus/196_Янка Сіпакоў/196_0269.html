<div class="container">
<div class="book-utils">
<div id="qrcode"></div>
<a href="/Janka_Sipakou/Zyvy_sa_spalenaj_vioski.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Жывы са спаленай вёскі -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Жывы са спаленай вёскі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ля цябе хораша, мой касцёр,—</p>
<p>Цёпла і весела,</p>
<p>Светла і ўтульна.</p>
<p>Я люблю, як ты,</p>
<p>Нібы ласкавае кацянятка,</p>
<p>Круцішся ля маіх ног дымам,</p>
<p>Лашчышся да мяне полымем</p>
<p>І, нібы вінячыся, лісліва-дагодліва</p>
<p>Спрабуеш лізнуць маю руку...</p>
<p> </p>
<p>Цела адаграваецца ля цябе,</p>
<p>А душа марозіцца ўспамінамі —</p>
<p>Яна ненавідзіць цябе!</p>
<p>Кожны твой яркі лісток — ненавідзіць,</p>
<p>Кожны пялёстак — ненавідзіць,</p>
<p>Кожны новы парастак,</p>
<p>Што зачынаецца на смаловым сучку,—</p>
<p>Ненавідзіць,</p>
<p>Бо ты — родзіч тым кастрам,</p>
<p>Якія спальвалі жывых людзей,</p>
<p>А я — родзіч тым чужым людзям,</p>
<p>Якіх яны спалілі.</p>
<p> </p>
<p>Мусіць,</p>
<p>Так яно і застанецца назаўсёды:</p>
<p>Цела будзе любіць цябе,</p>
<p>А душа — ненавідзець.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>