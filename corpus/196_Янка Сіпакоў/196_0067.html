<div class="container">
<div class="book-utils">
<div id="qrcode"></div>
<a href="/Janka_Sipakou/Dauno_uzo_toje_minula.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Даўно ўжо тое мінула..." -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>"Даўно ўжо тое мінула..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Даўно ўжо тое мінула,</p>
<p>сягоння так не бывае,</p>
<p>Сягоння так не бывае</p>
<p>і заўтра сатчэцца іначай.</p>
<p>Над хворым, збалелым дзіцяткам</p>
<p>шчыруе бабуля сівая</p>
<p>І шэпча, нібыта плача,</p>
<p>у веры святой і гарачай:</p>
<p>— Трасея, Агнея,</p>
<p>Хрыпунея, Халадзея,</p>
<p>Выйдзі, дакука,</p>
<p>Паздароў унука...</p>
<p>Даўно ўжо тое мінула,</p>
<p>сягоння так не бывае,</p>
<p>Сягоння хвароба ўжо іншая</p>
<p>і клопат таксама іншы.</p>
<p>Нібы перад нейкаю згубай</p>
<p>цішыня маўчыць, як нямая,</p>
<p>Толькі шчоўкае дзесьці нейтрон —</p>
<p>быццам кропля капае ў цішу.</p>
<p>Сягоння зямля захварэла —</p>
<p>грудзі забіты трацілам,</p>
<p>Яна кашлянуць баіцца —</p>
<p>каб не разляцецца на часткі...</p>
<p>Ах ты, бабуля, бабуля,</p>
<p>можа б, як ты упрасіла,</p>
<p>Каб да тваіх хоць гадоў дажылі</p>
<p>наіўныя сёння дзяўчаткі.</p>
<p>— Бамбея, Снарадзея,</p>
<p>Атамея, Нейтрынея,</p>
<p>Свет, я цябе малю —</p>
<p>Паздароў зямлю!</p>
<p>Не, бабуля тут не паможа.</p>
<p>Сягоння — ужо не ўчора.</p>
<p>А заўтра ў чаканні трывожным</p>
<p>падцяла збялелыя губы.</p>
<p>Уцякаць нам з зямлі няма куды</p>
<p>ў прадчуванні сусветнага гора,</p>
<p>І толькі, як меч, пытанне:</p>
<p>«Што з табой, свеце наш любы?»</p>
<p>— Людзея, Нарадзея,</p>
<p>Краінея, Планецея...</p>
<p>Дзе я?</p>
<p>На-дзе-я-я!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>