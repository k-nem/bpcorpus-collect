<div class="container">
<div class="book-utils">
<div id="qrcode"></div>
<a href="/Janka_Sipakou/Uznaulennie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Узнаўленне -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Узнаўленне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мы, нядаўнія лапы, робім складаныя рухі;</p>
<p>Мы, чалавечыя крылы,— звычайныя дужыя рукі,</p>
<p>Мы — нядаўнія лапы.</p>
<p> </p>
<p>Мы так сёння песцім Зямлю, што абдзіраемся</p>
<p>самі,</p>
<p>Да крыві абдзіраемся яе ільдамі, лясамі, гарамі —</p>
<p>Так любім Зямлю...</p>
<p> </p>
<p>Мы грэем яе, Зямлю, як грэе яйцо квактуха,</p>
<p>Каб з Зямлі чалавек праклюнуўся</p>
<p>і ў неба рукой пастукаў</p>
<p>Так грэем Зямлю.</p>
<p> </p>
<p>Колькі работы тады мы каля немаўля свайго маем,</p>
<p>У бель аблачын загортваем, промнямі спавіваем —</p>
<p>Колькі работы!</p>
<p> </p>
<p>Бо ў далёкім, глыбокім зазор’і</p>
<p>Чалавек апярэдзіць мару</p>
<p>А там яму будзе патрэбна кожная новая пара</p>
<p>Чалавечых рук,</p>
<p>Чалавечых крыл...</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>