<div class="container">
<div class="book-utils">
<div id="qrcode"></div>
<a href="/Janka_Sipakou/Ptusania.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Янка Сіпакоў -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Птушаня -->
<h2><a href="http://knihi.com/Janka_Sipakou/">Янка Сіпакоў</a></h2>
<h2>Птушаня</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як чаканне,</p>
<p>доўгае дрэва —</p>
<p>Ніяк да гнязда не дайсці,</p>
<p>Хочаш не хочаш —</p>
<p>заблудзішся</p>
<p>У яго несхадзімым лісці.</p>
<p> </p>
<p>А побач — пранізліва сочаць</p>
<p>За табою каціныя вочы.</p>
<p> </p>
<p>І трэба ж было адысціся так —</p>
<p>Далёка цяпер уцякаць...</p>
<p>А крылы</p>
<p>адно замінаюць,</p>
<p>Калі ты не ўмееш лятаць.</p>
<p> </p>
<p>І хочацца, хочацца плакаць —</p>
<p>Побач каціныя лапы.</p>
<p> </p>
<p>Цяпер трэба, мусіць, трымацца</p>
<p>І бацькоў клікаць,</p>
<p>каб памаглі...</p>
<p>Спатыкнулася</p>
<p>і паляцела</p>
<p>Спалохана</p>
<p>ўніз</p>
<p>між галін.</p>
<p> </p>
<p>Праляцела — так удалося —</p>
<p>Пад самым каціным носам.</p>
<p>Хутка зямля...</p>
<p>Ды нешта не падае</p>
<p>Яно на тую зямлю.</p>
<p>І крылы ўжо не чапляюцца —</p>
<p>Усё далей ад дрэва нясуць,</p>
<p>Дзе кот з раскапцюранай лапай</p>
<p>Ад злосці гатовы заплакаць.</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>