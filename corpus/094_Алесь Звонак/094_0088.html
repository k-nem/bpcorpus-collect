<div class="container">
<div class="book-utils">
<div id="qrcode"></div>
<a href="/Ales_Zvonak/Viasna_idzie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1954 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Вясна ідзе -->
<h2><a href="http://knihi.com/Ales_Zvonak/">Алесь Звонак</a></h2>
<h2>Вясна ідзе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Як першы крок вясны прыветнай,</p>
<p>Устала сонца над гарой,</p>
<p>І лёд, бы камень самацветны,</p>
<p>Блішчыць праменнаю ігрой.</p>
<p> </p>
<p>І вось з усмешкаю дзявочай</p>
<p>Вясна кідаецца ўпярод,</p>
<p>У светлы пробліск белай ночы,</p>
<p>У сініх дзён кругазварот.</p>
<p> </p>
<p>Рвучы скалы крутыя сцены,</p>
<p>Спаўзаюць з гор ледавікі,</p>
<p>Кладуцца донныя марэны</p>
<p>Пачаткам будучай ракі.</p>
<p> </p>
<p>І гулкі пошчак б'ецца ў кручы</p>
<p>Стыхій раз’юшаных гульнёй,</p>
<p>І абнімаецца пявучы</p>
<p>Вятрыска з юнаю сасной.</p>
<p> </p>
<p>Вясна ідзе да нас па Поўнач</p>
<p>Пад грукат рэк, птушыны крык,</p>
<p>Бы напаіў вадой чароўнай</p>
<p>Яе раптоўна чараўнік.</p>
<p> </p>
<p>А ці даўно ліхой пургою</p>
<p>Тут ахіналі сцюжы нас?</p>
<p>Ды ўжо ідзе хадой другою</p>
<p>Інакшы дзень, інакшы час.</p>
<p> </p>
<p>Ў тры паясы ўстаюць вясёлкі,</p>
<p>Грыпяць грамы над галавой.</p>
<p>Агні далёкага пасёлка</p>
<p>Прынаднай вабяць цеплынёй.</p>
<p> </p>
<p>Я палюбіў той край шахцёраў,</p>
<p>Суровай дружбы пачуццё,</p>
<p>Геолагаў вясёлы нораў</p>
<p>І іх вандроўнае жыццё,</p>
<p> </p>
<p>Шуканняў доўгіх асалоду,</p>
<p>Гул руднікоў, шырокіх лаў,</p>
<p>Людзей нязломнае пароды —</p>
<p>Адвагі з працай стойкі сплаў.</p>
<p> </p>
<p>1954</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>