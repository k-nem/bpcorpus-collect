<div class="container">
<div class="book-utils">
<div id="qrcode"></div>
<a href="/Ales_Zvonak/Zalba.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1991 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Жальба -->
<h2><a href="http://knihi.com/Ales_Zvonak/">Алесь Звонак</a></h2>
<h2>Жальба</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Поўны жалю ў прэсе некралог,</p>
<p>Дзе найпершых прозвішчаў калонка.</p>
<p>А нябожчык жыў сабе, як мог,</p>
<p>Жарт цаніў і вастрасловіў тонка.</p>
<p> </p>
<p>І такія стрэмкі падпускаў,</p>
<p>Што сябры хапаліся за бокі,</p>
<p>Здатны быў на жарт, на востры сказ,</p>
<p>У «вярхах» бываў на косым воку.</p>
<p> </p>
<p>Быць заўжды стараўся ў старане</p>
<p>Ад сусальнай пазалоты культу,</p>
<p>Хоць і мусіў граць на той струне,</p>
<p>Што заўжды была пакорнай пульту.</p>
<p> </p>
<p>Так прайшоўшы свой жыццёвы шлях,</p>
<p>Дажываў свой век забыты ўсімі,</p>
<p>Да папругі ўвесь ў медалях;</p>
<p>Слава ж дзён былых плялася міма.</p>
<p> </p>
<p>Так вось Богу і аддаў душу.</p>
<p>Хай зямелька будзе яму пухам!</p>
<p>Толькі я сардэчна вас прашу:</p>
<p>Не кідайце словы-пацяруху:</p>
<p> </p>
<p>«Ён жыве! Ён з намі! Ён між нас!</p>
<p>Будзе вечна жыць у нашых сэрцах!»</p>
<p>Фарысеі! Гучная хлусня</p>
<p>Быць не можа проціборцам смерці!</p>
<p> </p>
<p>І спыніце свой няшчыры хор</p>
<p>Аб заўчасным нечаканым сконе:</p>
<p>Сябра наш даўным-даўно памёр,</p>
<p>Толькі мы яго хаваем сёння!</p>
<p> </p>
<p>1991</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>