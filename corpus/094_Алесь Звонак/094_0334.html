<div class="container">
<div class="book-utils">
<div id="qrcode"></div>
<a href="/Ales_Zvonak/Storm.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1933 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Шторм -->
<h2><a href="http://knihi.com/Ales_Zvonak/">Алесь Звонак</a></h2>
<h2>Шторм</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ударыў вецер з Фінскае затокі,</p>
<p>Нява пайшла у наступ на граніт,</p>
<p>І нарастае шторму гулкі рокат,</p>
<p>І гоніць хваляў чорных грабяні.</p>
<p> </p>
<p>І над ракой, удзень яшчэ лагоднай,</p>
<p>Ірве ў шматкі звычайныя правы</p>
<p>Суровы нораў Балтыкі халоднай,</p>
<p>Дзесяцібальны вецер штармавы.</p>
<p> </p>
<p>А там, дзе ў цемры глыбаю каменнай</p>
<p>Спакойна узвышаецца Кранштат,</p>
<p>Пражэктароў магутныя праменні</p>
<p>Раз’юшаны бароздзяць далягляд.</p>
<p> </p>
<p>Стаяць спакойна грозныя лінкоры,</p>
<p>Маўчаць ствалы нацэленых гармат,</p>
<p>Успамінае ў гавані «Аўрора»</p>
<p>Семнаццатага года Петраград...</p>
<p> </p>
<p>Ёй сніцца Зімні, хмуры дзень асенні</p>
<p>І першы залп старому свету ў лоб,</p>
<p>Адкуль шчаслівых дзён летазлічэнне</p>
<p>Назаўжды чалавецтва павяло...</p>
<p> </p>
<p>Хай узаўецца заўтра нечакана</p>
<p>Кароткі й ясны, як маланка, кліч,—</p>
<p>Зноў павядуць адважна капітаны</p>
<p>У бой рашучы нашы караблі!..</p>
<p> </p>
<p>1933</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>