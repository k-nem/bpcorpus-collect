<div class="container">
<div class="book-utils">
<div id="qrcode"></div>
<a href="/Ales_Zvonak/Krasavik.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1960 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Красавік -->
<h2><a href="http://knihi.com/Ales_Zvonak/">Алесь Звонак</a></h2>
<h2>Красавік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Красавік —</p>
<p>Гэта першыя краскі вясны,</p>
<p>Некранутая сінь</p>
<p>Танканогай пралескі,</p>
<p>Рокат рэк гаваркіх,</p>
<p>Буйства сокаў зямных.</p>
<p>Вечна юнага часу</p>
<p>Ўрачыстая песня.</p>
<p> </p>
<p>Красавік —</p>
<p>Абуджэнне салодкіх трывог,</p>
<p>Прадчуванне грымот,</p>
<p>Навальніц і маланак,</p>
<p>Шум крыві,</p>
<p>Неспакой,</p>
<p>Прага дальніх дарог,</p>
<p>Перадышкі кароткай</p>
<p>Прыветны паўстанак.</p>
<p> </p>
<p>Красавік —</p>
<p>Галубы ў небе крыллем шасцяць,</p>
<p>Птахі міру і дружбы,</p>
<p>Надзей і сумлення.</p>
<p>Красавік —</p>
<p>Гэта час аднаўлення жыцця,</p>
<p>Гэта месяц,</p>
<p>Калі нарадзіўся</p>
<p>Ленін.</p>
<p> </p>
<p>Можа быць, вось такім</p>
<p>Скрозь туману дымок</p>
<p>Уставаў красавік</p>
<p>Над драўляным Сімбірскам,</p>
<p>Запаліўшы над будучыняю</p>
<p>Аганёк,</p>
<p>Лёс Расіі гайдаючы</p>
<p>Разам з калыскай.</p>
<p> </p>
<p>Можа быць, і не знала</p>
<p>Красуня рака,</p>
<p>Пяючы калыханку</p>
<p>На захадзе веку,</p>
<p>Што адсюль</p>
<p>Узнясецца над светам рука,</p>
<p>Каб злучыць у адну</p>
<p>Чалавечыя рэкі.</p>
<p> </p>
<p>Красавік...</p>
<p>Вее ў твар</p>
<p>Цёплы вецер вясны.</p>
<p>Мы ідзём па зямлі,</p>
<p>Людзі новага часу.</p>
<p>І заўсёды між нас —</p>
<p>Бессмяротны Ільіч,</p>
<p>Поплеч з намі ідзе</p>
<p>Бессмяротны Ільіч,</p>
<p>Сэрцы нам саграе</p>
<p>Бессмяротны Ільіч</p>
<p>На шляху да вышынь</p>
<p>Чалавечага шчасця!</p>
<p> </p>
<p>1960</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>