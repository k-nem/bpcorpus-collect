<div class="container">
<div class="book-utils">
<div id="qrcode"></div>
<a href="/Ales_Zvonak/Hieolah.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1954 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Геолаг -->
<h2><a href="http://knihi.com/Ales_Zvonak/">Алесь Звонак</a></h2>
<h2>Геолаг</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Тады я быў намнога маладзей,</p>
<p>Цвярдзей была рука мая і воля.</p>
<p>Прайшоў я шмат па сушы і вадзе,</p>
<p>Дапытлівы шукальнік і геолаг.</p>
<p> </p>
<p>Сталёвым адмысловым малатком</p>
<p>Я адбіваў кавалкі той пароды,</p>
<p>Дзе тонкі прожылак, дзе ракавісты злом</p>
<p>Мне адчыняў эпох мінулых подых.</p>
<p> </p>
<p>Залог удач знаходзіў я ў рудзе,</p>
<p>Дзе ўкрапаны бліскучыя крышталі.</p>
<p>Я быў тады намнога маладзей,</p>
<p>І я шукаў паклад такіх металаў,</p>
<p> </p>
<p>З якіх нязломнай волі інжынер</p>
<p>Здабудзе сплаў несакрушальнай сілы.</p>
<p>Ён быў, як я, зусім не малавер</p>
<p>І летуценнем быў, як я, акрылен.</p>
<p> </p>
<p>Ўначы, як месяц закідаў вясло</p>
<p>У мёртвы зыб азёрнай срэбнай хвалі,</p>
<p>Кідаў я груды тугаплаўкіх слоў,</p>
<p>Распаленых да белага напалу.</p>
<p> </p>
<p>На, маё сонца, клікаў я, знайдзі,</p>
<p>Каторы камень найярчэйшы гранню?</p>
<p>Ў якім адбітак непаўторных дзіў</p>
<p>Гарыць іскрой імкненняў палымяных?!</p>
<p> </p>
<p>Вазьмі яго з маіх нястомных рук,</p>
<p>Зірні на свет, і ў ясным праламленні</p>
<p>Убачыш ты, мой непаўторны друг,</p>
<p>На кожнай грані радасць і здзіўленне!</p>
<p> </p>
<p>1954</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>