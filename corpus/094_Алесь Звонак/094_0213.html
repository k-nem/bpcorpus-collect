<div class="container">
<div class="book-utils">
<div id="qrcode"></div>
<a href="/Ales_Zvonak/Pacatak.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1962 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пачатак -->
<h2><a href="http://knihi.com/Ales_Zvonak/">Алесь Звонак</a></h2>
<h2>Пачатак</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Па снягах пушыстых хрусткіх</p>
<p>Крокам юным неакрэплым</p>
<p>Па абшары беларускім —</p>
<p>Белым полі, стылых рэках,</p>
<p>З зорнай шэранню на вейках,</p>
<p>Першазімкавай парошай</p>
<p>Госць ідзе да чалавека</p>
<p>І чаканы, і харошы...</p>
<p> </p>
<p>Што за госць і як завецца?</p>
<p>Ён куды кіруе крокі?</p>
<p>Шчасцем вочы яго свецяць.</p>
<p>Ён заве ў паход далёкі,</p>
<p>Каб пад родным небасхілам</p>
<p>Не згасала міру сонца,</p>
<p>Каб буяла свежай сілай</p>
<p>Дужасць у народа-творцы.</p>
<p>Шлях ягоны — не кароткі,</p>
<p>Шлях ягоны — гераічны,</p>
<p>Ён — пачатак пяцігодкі,</p>
<p>Веха ў век камуністычны!</p>
<p> </p>
<p>Дык скажы, якім ты будзеш?</p>
<p>Чым народ ты мой адорыш?</p>
<p>Спорнай працай гучных будзень?</p>
<p>Скарбам, стоеным у горах?</p>
<p>Новым дзёрзкім штурмам неба?</p>
<p>На планету Месяц трасай?</p>
<p>Спелым морам збожжа-хлеба?</p>
<p> </p>
<p>Хараством асенніх красак?</p>
<p>Што ж?! З табой мы маем права</p>
<p>Лёт прадбачыць сакаліны,</p>
<p>Ды прымножыць нашу славу</p>
<p>Службай вернаю Айчыне!</p>
<p>Можа, скажуць, празаічны</p>
<p>Сказ мой шчыры і кароткі,—</p>
<p>Слава справам гераічным</p>
<p>Распачатай пяцігодкі!</p>
<p> </p>
<p>1962</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>