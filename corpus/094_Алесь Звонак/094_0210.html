<div class="container">
<div class="book-utils">
<div id="qrcode"></div>
<a href="/Ales_Zvonak/Para_maladosci.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1961 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Пара маладосці -->
<h2><a href="http://knihi.com/Ales_Zvonak/">Алесь Звонак</a></h2>
<h2>Пара маладосці</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Напоўнены свет</p>
<p>Шапаценнем няўлоўным,</p>
<p>І музыкай гукаў,</p>
<p>І ласкавым ветрам,</p>
<p>І сінню,</p>
<p>І шчэбетам рознагалосым,</p>
<p>І той адраджэння зямнога</p>
<p>Няўяўнай салодкаю мукай,</p>
<p>Што з тонкіх сцяблінак</p>
<p>Узросціць</p>
<p>Налітае сонцам калоссе.</p>
<p> </p>
<p>Пануе вясна —</p>
<p>Наша мілая,</p>
<p>Наша пявучая госця —</p>
<p>Над парнай раллёю,</p>
<p>Кранутай</p>
<p>Празрыстай і лёгкай смугою,</p>
<p>Дзе творацца</p>
<p>Тайныя цуды жыцця,</p>
<p>Дзе пара маладосці</p>
<p>Вяртаецца зноў да цябе,</p>
<p>Напаўняючы кроў неспакоем.</p>
<p> </p>
<p>Пануе вясна —</p>
<p>Над усім і ва ўсім:</p>
<p>Над сагрэтаю глебай,</p>
<p>Над морам зялёных лясоў,</p>
<p>Над квадратамі</p>
<p>Новых кварталаў,</p>
<p>Вясна пакарэння</p>
<p>Зямным чалавекам</p>
<p>Глыбіннага неба,</p>
<p>Вясна пакарэння</p>
<p>Людзьмі</p>
<p>Некранутай цаліннае далі.</p>
<p> </p>
<p>Ступае вясна па зямлі,</p>
<p>Непакоіць,</p>
<p>Трывожыць</p>
<p>І будзіць</p>
<p>Крывёю Лумумбы,</p>
<p>В’етнама ахвярамі,</p>
<p>Голасам Кастра:</p>
<p>Выпроствайце плечы,</p>
<p>Крышыце няволю,</p>
<p>Працоўныя людзі,—</p>
<p>Зямлю хай усцелюць</p>
<p>Не вашы,</p>
<p>А наймітаў косці</p>
<p>І ржавыя каскі!</p>
<p> </p>
<p>Растаў красавік,</p>
<p>Палымнее усход</p>
<p>Светла-алай зарою,</p>
<p>Зямлі маладосць</p>
<p>Разганяе барвяны туман ліхалеццяў,</p>
<p>Дзень новых здзяйсненняў,</p>
<p>Грыміць над прасторай зямною</p>
<p>Магутным яднаннем,</p>
<p>Прадвеснікам мудрым</p>
<p>Вясны чалавецтва!</p>
<p> </p>
<p>1961</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>