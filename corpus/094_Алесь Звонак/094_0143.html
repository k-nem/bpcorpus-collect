<div class="container">
<div class="book-utils">
<div id="qrcode"></div>
<a href="/Ales_Zvonak/Ziamla_maja,_lubou_maja.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1976 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Зямля мая, любоў мая... -->
<h2><a href="http://knihi.com/Ales_Zvonak/">Алесь Звонак</a></h2>
<h2>Зямля мая, любоў мая...</h2>
<div style="height: 3rem"></div>
<!-- TOC_BEGIN -->
<a href="#chapter1">1</a><br/>
<a href="#chapter2">2</a><br/>
<a href="#chapter3">3</a><br/>
<a href="#chapter4">4</a><br/>
<a href="#chapter5">5</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1</h3>
<p>Калі гадоў пражытых чарада</p>
<p>Над галавой шумне крылом арліным</p>
<p>І праплыве за далягляд удаль,—</p>
<p>Не гавары, што свет сышоўся кліпам!</p>
<p> </p>
<p>Вер — прыйдуць вёсны, грымне гром у дах,</p>
<p>У бліскавічным бляску хлыснуць ліўні,</p>
<p>І, перамыты ў ста буйных дажджах,</p>
<p>Не знікне след твой на шляхах айчыны!</p>
<p> </p>
<p>Хай рэкі часу назаўжды сплылі,</p>
<p>Здранцвеў пякучы боль былой трывогі,</p>
<p>Ідзі й глядзі уважліва пад ногі —</p>
<p> </p>
<p>Не так яшчэ ўсё гладка на зямлі:</p>
<p>Не ўсе віхуры сціхлі ад знямогі,</p>
<p>Не ўсе яшчэ завеі адгулі!</p>
<p> </p>
<p> </p>
<h3><a id="chapter2"></a>2</h3>
<p>І ўсё ж я веру ў роздум чалавечы,</p>
<p>У існаванне шчасця і дабра,</p>
<p>Што свет з палёгкай выпрастае плечы,</p>
<p>Прагнаўшы чорных злыдняў прэч з двара;</p>
<p> </p>
<p>Што хараства зямнога не знявечыць</p>
<p>Вар’яцкі дух раскутага ядра.</p>
<p>Што возьме верх любоў і чалавечнасць</p>
<p>Над цемрашальскай сілай тапара!</p>
<p> </p>
<p>І той лятучай верай акрылёны,</p>
<p>Ганю я прэч падманлівы спакой</p>
<p>Туды, дзе доўга нам ісці з табой.</p>
<p> </p>
<p>Туды, дзе бор гудзе вечназялёны,</p>
<p>Дзе час грукоча песняю натхнёнай,</p>
<p>Пакуль закон жыцця не дасць адбой!</p>
<p> </p>
<p> </p>
<h3><a id="chapter3"></a>3</h3>
<p>І ўсё ж, калі паселіць не ў пару</p>
<p>Між нас разлад той момант непатрэбны,—</p>
<p>Не ў дол скірую позірк, а ўгару.</p>
<p>Скуль пошчак льецца жаўруковы срэбны.</p>
<p> </p>
<p>Як сонца жар пунсовую зару,</p>
<p>Агнём душы спалю адчай ганебны.</p>
<p>І, калі сам у тым агні згару,</p>
<p>Шчаслівы буду, што не ўгруз на грэблі.</p>
<p> </p>
<p>З тае прычыны ўголас я кажу:</p>
<p>Нам жыць ды жыць ды шчасцю</p>
<p>пакланяцца!</p>
<p>Няхай нам сны аб светлых вёснах сняцца—</p>
<p> </p>
<p>Мы яве верым, а не міражу!</p>
<p>Таму любоў, паэзію і працу</p>
<p>Я ў моцны вузел наглуха вяжу!</p>
<p> </p>
<p> </p>
<h3><a id="chapter4"></a>4</h3>
<p>Суровы час, не дакарай мяне!</p>
<p>Табе служыў я вераю і праўдай.</p>
<p>Я ў небе плыў, я ў нетрах быў на дне,</p>
<p>Тваёй усмешцы кожнай быў я рады.</p>
<p> </p>
<p>Крывіць душою яўна не па мне,</p>
<p>Як быць наўзбоч, як жыць чужой парадай.</p>
<p>Мне бальшаком па роснай старане</p>
<p>Ісці пад зыркім градам зарападу.</p>
<p> </p>
<p>А ты, сяброўка, дзенешся куды! —</p>
<p>Страшней за ўсё жанчыне адзінота!</p>
<p>Зірні, блішчаць у далях гарады,</p>
<p> </p>
<p>Шуміць тайга і смаліць стэп спякота...</p>
<p>Усё для нас. Хадзем, хадзем туды,</p>
<p>Дзе ззяе дзень нябачанай яснотай!</p>
<p> </p>
<p> </p>
<h3><a id="chapter5"></a>5</h3>
<p>Вер у наступны дзень, як веру я</p>
<p>У вернасць слову, у любоў зямную.</p>
<p>Нас не стрымае весніц верая,</p>
<p>Як пашыбуем мы праз рунь густую.</p>
<p> </p>
<p>Вось тут зямля мая — любоў мая!</p>
<p>Цяпло яе грудзей рукой крану я,</p>
<p>Каб зноў, нястомны духам, акрыяў,</p>
<p>Адчуўшы нанаў ласку трапяткую.</p>
<p> </p>
<p>Ідзі смялей. Яна — ўсім цудам цуд,</p>
<p>Яна — вясёлак гранне веснавое,</p>
<p>Яна — душа матэрыі жывое,</p>
<p> </p>
<p>Яна — гадоў грымотны перагод,</p>
<p>Яна — ў табе, з табой і над табою,</p>
<p>Зямля бацькоў, твой лёс і твой прысуд!</p>
<p> </p>
<p>1976</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>