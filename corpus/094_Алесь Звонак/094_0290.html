<div class="container">
<div class="book-utils">
<div id="qrcode"></div>
<a href="/Ales_Zvonak/Stansy_ab_Leninie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1960 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Стансы аб Леніне -->
<h2><a href="http://knihi.com/Ales_Zvonak/">Алесь Звонак</a></h2>
<h2>Стансы аб Леніне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>***</p>
<p> </p>
<p>Калі гляджу на роднае аблічча,</p>
<p>Разцом паўторанае тысячы разоў,—</p>
<p>Здаецца, ён жывы, ён побач, блізка,</p>
<p>На бранявік вось толькі узышоў;</p>
<p> </p>
<p>Вось-вось — і выбух слоў над светам хмурым,</p>
<p>Падобны грому, хмары разарве,</p>
<p>І грозны час рабочай дыктатуры</p>
<p>З «Інтэрнацыяналам» ажыве;</p>
<p> </p>
<p>І хартыяй навечнае свабоды</p>
<p>Раптоўна захістаецца зямля,</p>
<p>І вочы ўсіх прыгнечаных народаў</p>
<p>Скіруюцца з падзеяй да Крамля!</p>
<p> </p>
<p> </p>
<p>***</p>
<p>Калі гляджу на роднае аблічча,</p>
<p>Узнятую руку, прыжмур вачэй,—</p>
<p>Здаецца, ён жывы, ён побач, блізка,</p>
<p>Ён нас зусім не пакідаў яшчэ.</p>
<p> </p>
<p>У нашых справах, гучных і кіпучых,—</p>
<p>Яго рука, яго жывы удзел.</p>
<p>Ён з намі браў гадоў ваенных кручы,</p>
<p>Ён з намі быў у шчасці і ў бядзе.</p>
<p> </p>
<p>І чым далей ад нас гады адходзяць,</p>
<p>Тым ён бліжэй да нас штодзень, штогод,</p>
<p>Тым ён глыбей жыве ў душы народа,</p>
<p>Тым вышай веліч простая яго!</p>
<p> </p>
<p> </p>
<p>***</p>
<p>Калі гляджу на роднае аблічча,</p>
<p>На востры зрок з-пад стомленых павек,—</p>
<p>Вось-вось з граніту сыдзе просты, блізкі</p>
<p>І самы чалавечны Чалавек!</p>
<p> </p>
<p>І слоў яго гарачае дыханне</p>
<p>Высокай мудрасцю душу кране,</p>
<p>І век нябачаных у свеце пачынанняў</p>
<p>Да подзвігаў вялікіх развіне.</p>
<p> </p>
<p>У дзень яго зямнога нараджэння</p>
<p>Да сэрца зноў прыслухайся свайго,</p>
<p>Каб дзеямі, жыццём сваім, сумленнем</p>
<p>Хоць кроплю быць падобным да яго!</p>
<p> </p>
<p>1960</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>