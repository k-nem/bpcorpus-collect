<div class="container">
<div class="book-utils">
<div id="qrcode"></div>
<a href="/Ales_Zvonak/Dusa.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1993 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Душа -->
<h2><a href="http://knihi.com/Ales_Zvonak/">Алесь Звонак</a></h2>
<h2>Душа</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Было юнацтва, кроў кіпела,</p>
<p>Калі да выніку дайшоў,</p>
<p>Што, не валодаючы целам,</p>
<p>Не авалодаеш душой.</p>
<p> </p>
<p>Так, ды не так. Было каханне,</p>
<p>Была на свеце ўсім адной,</p>
<p>Душа ж яе была схавана</p>
<p>Пад пустаслоўем і маной.</p>
<p> </p>
<p>Было ў часіны ліхалецця</p>
<p>Каханне поўным горкіх мук,</p>
<p>Што дзе там кволай той Джульеце,</p>
<p>Рамэо беднаму таму!</p>
<p> </p>
<p>Калі ж хацела мёртвай хваткай</p>
<p>Бяда спыніць яго працяг,</p>
<p>Душа не рынулася ў пяткі</p>
<p>Перад пагрозай небыцця.</p>
<p> </p>
<p>Была й атрута расставання,</p>
<p>Калі рабіў нясмелы крок</p>
<p>У спёку палкага кахання</p>
<p>Расчаравання халадок...</p>
<p> </p>
<p>Што ні кажы — душа не лыка,</p>
<p>Не лезе ў прыказкі радок,</p>
<p>Яна імкнецца ў свет вялікі,</p>
<p>У свет хімер зямной хадой.</p>
<p> </p>
<p>Калі ж прыгне лухта людская</p>
<p>Хлуснёй, паклёпам, брудам зла,</p>
<p>Яна і ўпоцемку блукае —</p>
<p>Шукае выйсця да святла.</p>
<p> </p>
<p>І хоць абое пастарэлі,</p>
<p>Аціх крыві ўтрапёнай</p>
<p>Развітвацца не хоча з</p>
<p>Трывогі поўная душа!</p>
<p> </p>
<p>1993</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>