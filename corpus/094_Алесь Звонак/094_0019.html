<div class="container">
<div class="book-utils">
<div id="qrcode"></div>
<a href="/Ales_Zvonak/Douha_byu_prytulkam_mnie_padval.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: "Доўга быў прытулкам мне падвал..." -->
<h2><a href="http://knihi.com/Ales_Zvonak/">Алесь Звонак</a></h2>
<h2>"Доўга быў прытулкам мне падвал..."</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Доўга быў прытулкам мне падвал,</p>
<p>Пратаміў маленства я ў падвале...</p>
<p>Бачыў сонца ў год я раз ці два,—</p>
<p>Як яно на сценцы трапятала!..</p>
<p> </p>
<p>І жывуць у памяці гады,</p>
<p>Змрок падвальны, сцен сырая плесень...</p>
<p>Рос хлапчук змарнелы і худы,</p>
<p>Хоць душа жадала сонца й песень...</p>
<p> </p>
<p>Так дзяды і так бацькі жылі...</p>
<p>Так было... Ды болей так не будзе,</p>
<p>Бо на пераворанай зямлі</p>
<p>Час не той, зусім не тыя людзі...</p>
<p> </p>
<p>Вось ён, светлай раніцы узор,</p>
<p>На высокім даху залаціцца,</p>
<p>І гудкі, што будзяць даль-прастор,</p>
<p>Рэхам адгукаюцца ў граніце!..</p>
<p> </p>
<p>Чую, бачу: новых дзён разгон</p>
<p>Скрышыць, знішчыць цёмнае былое,</p>
<p>І з паўзмроку ўстаўшы, маладзён</p>
<p>Зловіць шчасця сонца залатое!</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>