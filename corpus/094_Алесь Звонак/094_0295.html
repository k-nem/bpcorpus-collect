<div class="container">
<div class="book-utils">
<div id="qrcode"></div>
<a href="/Ales_Zvonak/Sumlennie_vieku.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1971 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сумленне веку -->
<h2><a href="http://knihi.com/Ales_Zvonak/">Алесь Звонак</a></h2>
<h2>Сумленне веку</h2>
<div style="height: 3rem"></div>
<!-- TOC_BEGIN -->
<a href="#chapter1">1</a><br/>
<a href="#chapter2">2</a><br/>
<a href="#chapter3">3</a><br/>
<a href="#chapter4">4</a><br/>
<a href="#chapter5">5</a><br/>
<br/><br/>
<!-- TOC_END -->
<!-- BOOK_BEGIN -->
<h3><a id="chapter1"></a>1</h3>
<p>Агульных слоў, паэты, пазбягайце,—</p>
<p>Хай будзе слова чыстым, як крышталь!</p>
<p>Яно для тых, гаціў хто колісь гаці,—</p>
<p>На золку веку шлях шукаў у даль.</p>
<p> </p>
<p>Хто йшоў з цвярдыняй троннаю змагацца,</p>
<p>Каго вяла на эшафоты шваль,</p>
<p>Каб у вялікім пралетарскім гарце</p>
<p>Цвярдзела волі бальшавіцкай сталь.</p>
<p> </p>
<p>Каб шуганула полымя з той іскры,</p>
<p>Якую геній веку распаліў</p>
<p>Над раздарожжам слоты ўсерасійскай,</p>
<p> </p>
<p>Над беспрасвеццем рускае зямлі;</p>
<p>Каб з барыкады грымнуў першы выстрал,</p>
<p>Пачаўшы новай эры новы лік.</p>
<p> </p>
<p> </p>
<h3><a id="chapter2"></a>2</h3>
<p>Не лаўры лоб мысліцеля вянчалі,</p>
<p>А горкі час клаў складкі горкіх дум:</p>
<p>Як з беспрабуднай скрухі і адчаю</p>
<p>Да бітвы ўзняць народа горды дух?!</p>
<p> </p>
<p>І вось праз звон кайданны прагучалі,</p>
<p>Як гул гармат, як водгук кананад,</p>
<p>Грымоты Прэсні, ветраў свежых хвалі</p>
<p>І грозны голас першых барыкад.</p>
<p> </p>
<p>Якая сіла волі, мыслі, духу</p>
<p>Жылі ў душы яго, ў яго крыві,</p>
<p>Каб скрозь вайны крывавай завіруху,</p>
<p> </p>
<p>Скрозь твань ілжы, паклёпаў цёмны вір,</p>
<p>Даць верны курс нястрыманаму руху</p>
<p>Да берагоў разбуджанай Нявы?!</p>
<p> </p>
<p> </p>
<h3><a id="chapter3"></a>3</h3>
<p>Ёсць назва гэтай сіле валатовай,</p>
<p>Што скаланула спрэс планеты шар:</p>
<p>Яна — жывое ленінскае слова —</p>
<p>Камуністычнай Партыі душа!</p>
<p> </p>
<p>Яна праз чад вайны — іспыт суровы,</p>
<p>Нас зноў на светлы вывела бальшак;</p>
<p>Яна, чый рух бяздумныя галовы</p>
<p>Ці раз дарэмна праглі суцішаць.</p>
<p> </p>
<p>Як лёт аднойчы ўзрушанай планеты</p>
<p>На міг не можа вечнасць прыпыніць,</p>
<p>Так свет, дыханнем Партыі сагрэты,</p>
<p> </p>
<p>Як вёрсты часу адмярае дні,</p>
<p>Што ставяць вехі ўсім народам свету</p>
<p>Ад вышыні да новай вышыні.</p>
<p> </p>
<p> </p>
<h3><a id="chapter4"></a>4</h3>
<p>Не! Не для пышнай гучнаструннай славы</p>
<p>Жыве вялікай Партыі калос.</p>
<p>Яна — душа жывой гарачай справы,</p>
<p>З якой навек народ звязаў свой лёс.</p>
<p> </p>
<p>Яна — сумленне веку, мозг дзяржавы,</p>
<p>Да светлай эры ў высі ўзняты мост,</p>
<p>Ідэй бяссмертных мудрая праява,</p>
<p>Што ў век касмічны нас вядзе наўпрост.</p>
<p> </p>
<p>Нага ў нагу йдучы з дваццатым векам,</p>
<p>У сінім небе прачарціўшы след,</p>
<p>Яна ў імя зямнога чалавека</p>
<p> </p>
<p>Кладзе маршруты няземных ракет.</p>
<p>Яе рука кілзае ў цуглі рэкі,</p>
<p>Каб ліць святло ў тайгі замглёны свет.</p>
<p> </p>
<p> </p>
<h3><a id="chapter5"></a>5</h3>
<p>Рыпіць старога свету калымага</p>
<p>На ўхабах дрогкіх бітых каляін,</p>
<p>І дым смуродны сцеле над прасцягам</p>
<p>Вайны крывавай чорны паладзін.</p>
<p> </p>
<p>Надзеяй веку, сімвалам адвагі</p>
<p>З высокіх гор, са стэпаў і з далін</p>
<p>Завеш заўжды пад ленінскія сцягі</p>
<p>Ты, Партыя, народы ўсіх краін.</p>
<p> </p>
<p>Вядзі да шчасця іх! Хай адзавецца</p>
<p>Твой мудры голас рэхам у грудзях</p>
<p>І у сыноў тваіх, і ў чалавецтва;</p>
<p> </p>
<p>Хай свеціць ім у навальнічных днях</p>
<p>Апошні гул апошняй бітвы ў свеце,</p>
<p>Што свет старога зрыне ў пыл і прах!</p>
<p> </p>
<p>1971</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>