<div class="container">
<div class="book-utils">
<div id="qrcode"></div>
<a href="/Ales_Zvonak/Vosienskaje.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1962 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Восеньскае -->
<h2><a href="http://knihi.com/Ales_Zvonak/">Алесь Звонак</a></h2>
<h2>Восеньскае</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Акінь прастор удумным позіркам,</p>
<p>У вочы светлых даляў глянь!</p>
<p>Асеў туман у вербалозніку,</p>
<p>Дрымотна дыхае зямля.</p>
<p> </p>
<p>О, позняй восені празрыстая</p>
<p>І непаўторная краса!</p>
<p>Дрыжаць галінкамі бязлістымі</p>
<p>Бярозкі белыя прысад.</p>
<p> </p>
<p>Плывуць хмурынкі па-над Прыпяццю,}</p>
<p>За пацьмянелы небакрай,</p>
<p>І цішу кратае у прыцемку</p>
<p>Напеўны шум, вятровы грай...</p>
<p> </p>
<p>Якою песняй, сэрцам складзенай,</p>
<p>Азвацца мне? Якім з радкоў,</p>
<p>Зямля бацькоў маіх і прадзедаў,</p>
<p>Мая нязгасная любоў?!</p>
<p> </p>
<p>Я даскажу, што недасказана,</p>
<p>Што недапета — дапяю,</p>
<p>Пра лёс твой ясны, лёс твой казачны,</p>
<p>Пра долю светлую тваю!..</p>
<p> </p>
<p>Зірні: палошчацца ў крынічаньках</p>
<p>Агнёвакрылая зара,</p>
<p>І вечна юны дзень Кастрычніка</p>
<p>Ідзе ўрачыста па дварах...</p>
<p> </p>
<p>І скрозь над роднымі прасторамі,</p>
<p>Па сёлах, людных гарадах</p>
<p>Бушуе алых сцягаў полымя</p>
<p>У маладых яго руках...</p>
<p> </p>
<p>Тым зыркім полымем асенены,</p>
<p>Народ мой цвёрда з дня у дзень</p>
<p>З вялікім імем, імем Леніна</p>
<p>Да шчасця ўпэўнена ідзе!</p>
<p> </p>
<p>1962</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>