<div class="container">
<div class="book-utils">
<div id="qrcode"></div>
<a href="/Ales_Zvonak/Slanik.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1949 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Сланік -->
<h2><a href="http://knihi.com/Ales_Zvonak/">Алесь Звонак</a></h2>
<h2>Сланік</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p><sup><a href="#footnote-1">1</a></sup></p>
<p>Жыхар тайгі, ўладар бясконцых сопак,</p>
<p>Вечназялёны, вечнамалады,</p>
<p>Здружыўся ён з марозамі і спёкай,</p>
<p>Знаём яму пажараў горкі дым.</p>
<p> </p>
<p>Даў прашчур-кедр яму такую долю:</p>
<p>Ні пышнае кароны, ні ствала.</p>
<p>Ідзе зіма — ён голле сцеле долу,—</p>
<p>Хай саграе халодная зямля!</p>
<p> </p>
<p>Гудзе завей паўночнае пасланне,</p>
<p>Кладуць вятры сумёты на сумёт,</p>
<p>Пад снегам дрэмле неўміручы сланік,</p>
<p>Вясновых дзён пільнуючы прыход.</p>
<p> </p>
<p>Ці раз цябе, палярніка, касіла</p>
<p>Дарогі змора папалам з цынгой?</p>
<p>Ты ажываў, п’ючы жывую сілу,—</p>
<p>Яго смалы гаючае настой.</p>
<p> </p>
<p>Павее першым подыхам прадвесня,</p>
<p>Праводзяць крыкам кедраўкі зіму,—</p>
<p>І ўжо яму пад снежнай коўдрай цесна,</p>
<p>І ўжо няймецца ў цішыні яму.</p>
<p> </p>
<p>Ён устае, да сонца ўзняўшы рукі,</p>
<p>Зляжалы снег страсаючы, як сон,</p>
<p>І прэч бягуць упоцем завірухі</p>
<p>Пад дружным націскам наступных дзён.</p>
<p> </p>
<p>Ці ж мы, сябры, не йшлі над шум завеяў,</p>
<p>Схаваўшы ў сэрцы шчырасць пачуцця,</p>
<p>Насустрач дням нябачаных падзеяў,</p>
<p>Насустрач сонцу праўды і жыцця?</p>
<p> </p>
<p>1949</p>
<div class="endnote-block">
<div class="footnote"><p><sup><a id="footnote-1">1</a></sup> Сланік – карлікавы кедр. На зіму сцеле голле долу; прадчуваючы вясну, узнімае яго з-пад снегу насустрач сонцу.</p>
</div>
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>