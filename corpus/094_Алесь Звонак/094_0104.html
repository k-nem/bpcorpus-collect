<div class="container">
<div class="book-utils">
<div id="qrcode"></div>
<a href="/Ales_Zvonak/Dva_bierahi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1953 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Два берагі -->
<h2><a href="http://knihi.com/Ales_Zvonak/">Алесь Звонак</a></h2>
<h2>Два берагі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Край зямлі. Узняўся цёмны бераг,</p>
<p>Як уцёс над плынямі пратокі.</p>
<p>Тут праходзіў мараплавец Берынг,</p>
<p>Кладучы ў нязведанае крокі.</p>
<p> </p>
<p>Білі злосна штормы ў грудзі брыга,</p>
<p>Паласкалі ветразі шалёна.</p>
<p>У набег ішлі на поўдзень крыгі,</p>
<p>І тады мацнеў свяжак салёны.</p>
<p> </p>
<p>Праляталі нізка альбатросы,</p>
<p>Узнімалі чайкі лямант дзікі,</p>
<p>І святло халоднае лілося</p>
<p>У акіян Лядовы і Вялікі.</p>
<p> </p>
<p>Жартавалі хвалі з берагамі</p>
<p>У хвіліны бурнага прыліву.</p>
<p>Шлях праклаў паміж мацерыкамі</p>
<p>Сын Расіі, горды і шчаслівы.</p>
<p> </p>
<p>Тут цяпер на беразе высокім</p>
<p>Слаўных продкаў малады нашчадак</p>
<p>У сівыя далі строміць вока —</p>
<p>Сцеражэ спакой на даляглядзе.</p>
<p> </p>
<p>Бачыць ён, як скрозь бурунаў пырскі,</p>
<p>Скрозь прыбой, што ўдзень і ўноч грукоча,</p>
<p>Адплываюць казакоў сібірскіх</p>
<p>На той бок пад ветразямі ночы.</p>
<p> </p>
<p>І на месцы, дзе спраўляў ігрышчы</p>
<p>Дзікі вецер з берагоў Юкона,</p>
<p>Вырасталі сцены гарадзішчаў,</p>
<p>Зелянелі першыя загоны.</p>
<p> </p>
<p>Красавала буйная пшаніца</p>
<p>Забайкальскай добрае пароды,</p>
<p>І з братамі рускімі радніцца</p>
<p>Йшлі плямёны гордага народа.</p>
<p> </p>
<p>Ды зайшло над тою дружбай сонца,</p>
<p>Прыкрасць труціць сэрца горкім зеллем:</p>
<p>Губернатар — выпладак саксонскі</p>
<p>Распрадаў чужынцам нашы землі.</p>
<p> </p>
<p>Так лягла мяжа сярод пратокі,</p>
<p>Дзе праходзіў мараплавец Берынг.</p>
<p>...Малады салдат не зводзіць вока —</p>
<p>Сцеражэ Айчыны родны бераг.</p>
<p> </p>
<p>1953</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>