<div class="container">
<div class="book-utils">
<div id="qrcode"></div>
<a href="/Ales_Zvonak/Na_Volzie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1929 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: На Волзе -->
<h2><a href="http://knihi.com/Ales_Zvonak/">Алесь Звонак</a></h2>
<h2>На Волзе</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>На палубе вецер гуляе у змроку,</p>
<p>Стаяць нерухома матросы,</p>
<p>Наскакваюць хвалі, няспынны іх рокат</p>
<p>Ўздымае бурштынавы россып.</p>
<p> </p>
<p>Я гэтую музыку слухаю доўга</p>
<p>Пад пеністы шум парахода,</p>
<p>Навокал хвалюецца гордая Волга,</p>
<p>І бераг губляецца воддаль...</p>
<p> </p>
<p>І коцяцца хвалі, і пеняцца хвалі,</p>
<p>І думкі — без ценю трывогі...</p>
<p>У цемры матрос ціха песню спявае</p>
<p>Пра Сценьку, князёўну, пра Волгу...</p>
<p> </p>
<p>А бераг находзіць агромністай глыбай,</p>
<p>Таемным і чорным адхонам,</p>
<p>І водгуллем дальнім даносяцца нібы</p>
<p>Бурлацкія песні і стогны...</p>
<p> </p>
<p>То здані былога.</p>
<p>Казань і Ульянаўск,</p>
<p>Як сведкі падзей паваротных:</p>
<p>Тут просты з смяротных Валодзя Ульянаў</p>
<p>Свой шлях пачынаў бессмяротны...</p>
<p> </p>
<p>О, грозная веліч! З грудзей тваіх чую</p>
<p>Дыханне эпохі гарачай!..</p>
<p>Здаецца,</p>
<p>Не хвалі так смела бушуюць,</p>
<p>А львы белагрывыя скачуць...</p>
<p> </p>
<p>А кіль рассякае кіпучую пену,</p>
<p>А вецер мацнее ў віхуру,</p>
<p>І ў цемры шалёна галосіць сірэна...</p>
<p>...Збіраецца бура...</p>
<p> </p>
<p>1929</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>