<div class="container">
<div class="book-utils">
<div id="qrcode"></div>
<a href="/Ales_Zvonak/Baltyjskaje_mora.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1934 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Балтыйскае мора -->
<h2><a href="http://knihi.com/Ales_Zvonak/">Алесь Звонак</a></h2>
<h2>Балтыйскае мора</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Шумяць і бушуюць</p>
<p>Сівыя прасторы,</p>
<p>І ветры з бакоў —</p>
<p>То адзін, то другі.</p>
<p>Балтыйскае мора,</p>
<p>Балтыйскае мора!</p>
<p>Вялікай Радзімы</p>
<p>Маёй берагі!</p>
<p> </p>
<p>Спускаецца вечар</p>
<p>На мачты, на рэі,</p>
<p>Губляецца ў далях</p>
<p>Істужка зямлі.</p>
<p>Па сініх прасторах,</p>
<p>Дзе вецер свяжэе,</p>
<p>Пад сцягам чырвоным</p>
<p>Плывуць караблі.</p>
<p> </p>
<p>Па водах Радзімы</p>
<p>Плывуць у дазоры,</p>
<p>Упэўнена рукі</p>
<p>Трымаюць штурвал,</p>
<p>На водмель, на сушу</p>
<p>Балтыйскае мора</p>
<p>Кідае за валам</p>
<p>Успенены вал...</p>
<p> </p>
<p>Над роднаю гаванню</p>
<p>Падаюць зоры,</p>
<p>Клубяцца туманы</p>
<p>Над самай вадой.</p>
<p>Балтыйскае мора,</p>
<p>Балтыйскае мора</p>
<p>Вартуе краіны</p>
<p>Вялікі спакой!</p>
<p> </p>
<p>Мо сёння, мо заўтра</p>
<p>Чыгунныя жорлы</p>
<p>Смяротныя зрэнкі</p>
<p>Павернуць да нас,</p>
<p>Каб лютай нянавісці</p>
<p>Луджаным горлам</p>
<p>Ізноў загрымела</p>
<p>Пракляццем вайна...</p>
<p> </p>
<p>Спі, маці-зямля,</p>
<p>Пасля дзённае зморы!</p>
<p>Спакойна і грозна</p>
<p>Плывуць караблі...</p>
<p>...Балтыйскае мора,</p>
<p>Балтыйскае мора</p>
<p>Шуміць на ўзбярэжжах</p>
<p>Савецкай зямлі!..</p>
<p> </p>
<p>1934</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>