<div class="container">
<div class="book-utils">
<div id="qrcode"></div>
<a href="/Ales_Zvonak/Kroki_epochi.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1930 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Крокі эпохі -->
<h2><a href="http://knihi.com/Ales_Zvonak/">Алесь Звонак</a></h2>
<h2>Крокі эпохі</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Ты ідзеш над зямлёю,</p>
<p>Падзеямі ўзрушаны час,</p>
<p>Ты ў агні рэвалюцый</p>
<p>Нясеш чалавецтву збавенне,</p>
<p>На далонях далін,</p>
<p>На узгор’яў гарбатых плячах</p>
<p>Бачу сонца ліццё,</p>
<p>Бачу бляск залатой летуценні...</p>
<p> </p>
<p>Грозны летапіс дзён</p>
<p>Ты вядзеш на старонках сваіх,</p>
<p>Я, твой сын паслухмяны,</p>
<p>Радкі іх чытаю і бачу:</p>
<p>Чалавечай крывёю</p>
<p>Запісаны нашы баі,</p>
<p>Мазалямі і потам</p>
<p>Адзначаны нашы удачы.</p>
<p> </p>
<p>Хай раскажуць пустэльні</p>
<p>Размоваю выдмаў сухіх,</p>
<p>Дзе ў бязводных абшарах</p>
<p>Асмяглі азёры і рэкі,</p>
<p>Як калісьці панура</p>
<p>Ішлі караваны па іх,</p>
<p>Як грукочуць цяпер</p>
<p>Паязды па турксібавых рэйках.</p>
<p> </p>
<p>Хай раскажа Данбас,</p>
<p>Хай раскажа магутны Дняпро</p>
<p>Лебядзінаю песняй</p>
<p>Магутных грудзей Ненасытца,</p>
<p>Хто цяплом сваіх рук</p>
<p>Распаліў яго белую кроў,</p>
<p>Хто ажыўшае сэрца</p>
<p>Прымусіў турбінамі біцца?</p>
<p> </p>
<p>Ты над прахам былога</p>
<p>Праходзіш, абноўлены час,</p>
<p>Свежым ветрам нясеш</p>
<p>Ты па землях разбуджаных зрухі</p>
<p>Невычэрпныя сілы</p>
<p>Даеш ты рукам і плячам,</p>
<p>Каб рэспубліку вывесці</p>
<p>З цемры і пылу разрухі!</p>
<p> </p>
<p>На высокіх частотах</p>
<p>Працуе твой пульс малады,</p>
<p>Сочаць вочы мільёнаў</p>
<p>За кожным чарговым ударам,</p>
<p>Як змяняюць свой твар</p>
<p>Твае сёлы і гарады,</p>
<p>Як савецкія людзі</p>
<p>Змяняюць аблічча абшараў.</p>
<p> </p>
<p>Рэкі там паплылі,</p>
<p>Дзе курыўся пяскамі бархан,</p>
<p>Дзе бязлюдныя стэпы</p>
<p>Шумелі ўначы кавылямі,</p>
<p>І шляхі праляглі</p>
<p>Там, дзе слаўся балотны туман,</p>
<p>Дзе журботную песню</p>
<p>Насілі вятры над палямі.</p>
<p> </p>
<p>Там па жылах жалезных</p>
<p>Ажыўшага цела зямлі</p>
<p>З руднікоў і капальняў,</p>
<p>З багатых нафтавых вышак,</p>
<p>Нібы свежая кроў,</p>
<p>Цягнікі паплылі, паплылі</p>
<p>Пад калішнім цалінным</p>
<p>Дрымотным зацішшам.{папльтлі</p>
<p>ТТад калішпім цалінным</p>
<p>Дрьтмотпьтм зацішгаам.}</p>
<p> </p>
<p>Па артэрыях рэк</p>
<p>Да багатых марскіх партоў</p>
<p>Палілася дажджом залатым</p>
<p>Маладая пшаніца,</p>
<p>А з паўночных краёў,</p>
<p>З непраходных таежных лясоў</p>
<p>Даражэйшыя футры</p>
<p>Пясца, гарнастая, куніцы.</p>
<p> </p>
<p>Ўсе багацці краіны,</p>
<p>Прасторы зямлі і нябёс</p>
<p>Перададзены нам</p>
<p>У надзейныя цвёрдыя рукі.</p>
<p>Пакаленне адважных —</p>
<p>Мы самі ствараем свой лёс,</p>
<p>Дзе не будзе ні войнаў,</p>
<p>Ні гора, ні скаргі, ні скрухі.</p>
<p> </p>
<p>Дык ступай жа, мой час,</p>
<p>Непахіснай і грознай хадой,</p>
<p>Праз агонь рэвалюцый</p>
<p>Нясі чалавецтву збавенне!</p>
<p>На далонях далін,</p>
<p>На магутных плячах гарадоў</p>
<p>Бачу сонца ліццё,</p>
<p>Бачу бляск залатой летуцені!</p>
<p> </p>
<p>1930</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>