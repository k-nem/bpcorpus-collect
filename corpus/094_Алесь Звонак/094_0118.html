<div class="container">
<div class="book-utils">
<div id="qrcode"></div>
<a href="/Ales_Zvonak/Zahnannie.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1991 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Жагнанне -->
<h2><a href="http://knihi.com/Ales_Zvonak/">Алесь Звонак</a></h2>
<h2>Жагнанне</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Напоўні мне лёгкія чыстым паветрам,</p>
<p>Пушчанскіх лясоў легкакрылая вея!</p>
<p>Яшчэ лебядзіная песня не спета,</p>
<p>Яшчэ дух бадзяжы ў знямозе не млее!</p>
<p> </p>
<p>Зарой камунізму надыхаўся ўдосталь,</p>
<p>Ад бляску яго папсаваў сабе вочы.</p>
<p>Нахабная, ў госці прыходзіла проста</p>
<p>Кабета з касою і двойчы, і тройчы;</p>
<p> </p>
<p>Надыхаўся тхлінай астрожнай да зморы</p>
<p>У чэраве цёмным панурай махіны,</p>
<p>У карцэры мокрым, бы ў скрыні Пандоры</p>
<p>Што сыпала шчодра і здзекі, і кпіны.</p>
<p> </p>
<p>Надыхаўся чадам атрутным адчаю</p>
<p>На зыбістых хвалях Ахоцкага мора,</p>
<p>Надыхаўся крыкам стрывожаных чаек,</p>
<p>Надыхаўся бляскам астуджаных зорак...</p>
<p> </p>
<p>Кідаў мяне ў пекла праліў Лаперуза</p>
<p>Пад люкам задраеным цяжкім удушшам,</p>
<p>Не стаў я канвойнікам лішняй абузай,</p>
<p>Выпадкам не трапіў у мёртвыя душы.</p>
<p> </p>
<p>Надыхаўся водарам даўкім прыбою,</p>
<p>Крыху гаркаватым і саланаватым,</p>
<p>Надыхаўся цемрай і пылам забою,</p>
<p>Блакітам нябёсаў праз частыя краты.</p>
<p> </p>
<p>Надыхаўся ветрам калымскае сцюжы,</p>
<p>Блатным брыдкаслоўем і матам ад пуза.</p>
<p>Варнацкую долю ўсцілалі не ружы,</p>
<p>Не вельмі ласкава ўсміхалася муза.</p>
<p> </p>
<p>Была яна найміткай клікі прыдворнай,</p>
<p>Была утрыманкай у сытай эліты,</p>
<p>Служыла душою і целам пакорна...</p>
<p>Пакінем. З гісторыяй мы йшчэ не квіты.</p>
<p> </p>
<p>Яшчэ наш «любімец» пад тоўшчай бетону</p>
<p>Ляжыць каля самай пачэснай грабніцы,</p>
<p>Да лямпачкі кату мільёнаў праклёны,</p>
<p>Гул воплескаў кату усё яшчэ сніцца...</p>
<p> </p>
<p>Напоўні мне лёгкія чыстым паветрам</p>
<p>Маёй незалежнай зямліцы, сталіца,</p>
<p>Я чую ўсім сэрцам твой голас прыветны,</p>
<p>Прымаю жагнанне бацькоўскай дзясніцы!</p>
<p> </p>
<p>1991</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>