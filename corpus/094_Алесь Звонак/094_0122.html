<div class="container">
<div class="book-utils">
<div id="qrcode"></div>
<a href="/Ales_Zvonak/Zyvi,_mif_svietly.epub">epub</a>
<div> </div>
<div style="vertical-align: middle">
<label class="switch">
<input id="dictSwitch" type="checkbox"/>
<span class="slider round"></span>
</label>
</div>
<div id="nodictLabel">Падключыць<br/>слоўнікі</div>
<div id="dictLabel" style="display: none">Націскайце на<br/>словы ў тэксце</div>
</div>
<!-- HEADER_FIELD Authors: Алесь Звонак -->
<!-- HEADER_FIELD CreationYear: 1991 -->
<!-- HEADER_FIELD FirstPublicationYear:  -->
<!-- HEADER_FIELD Pravapis: A2008 -->
<!-- HEADER_FIELD PublicationYear:  -->
<!-- HEADER_FIELD SectionAuthor:  -->
<!-- HEADER_FIELD SectionsTheme:  -->
<!-- HEADER_FIELD StyleGenre:  -->
<!-- HEADER_FIELD Title: Жыві, міф светлы... -->
<h2><a href="http://knihi.com/Ales_Zvonak/">Алесь Звонак</a></h2>
<h2>Жыві, міф светлы...</h2>
<div style="height: 3rem"></div>
<!-- TOC_BEGIN -->
<!-- TOC_END -->
<!-- BOOK_BEGIN -->
<p>Мне, столькі год прапаўшаму без вестак,</p>
<p>Адпетаму ў астрозе і ў царкве,</p>
<p>Так лашчыць сэрца покліч благавесту,</p>
<p>Што над маім прыстанішчам плыве.</p>
<p> </p>
<p>Я хрышчаны ў царкве, што на Нямізе,</p>
<p>Якую вернік Жоўтай зваць прывык.</p>
<p>Ад небаскробаў сіратой паблізу</p>
<p>Яна й цяпер стаіць без галавы.</p>
<p> </p>
<p>Аднак прайшла на безгалоўе мода,</p>
<p>Адродзяць купал і адновяць крыж,</p>
<p>Бо ў будучыню дойліду-народу</p>
<p>Патрэбна вера, а не светлы шыш!</p>
<p> </p>
<p>І я на той высакароднай хвалі</p>
<p>Дактрыну гэту цвёрда ухваліў,</p>
<p>Чым больш імкнешся ў неба, тым трывалей</p>
<p>Стаіш дзвюма нагамі на зямлі!</p>
<p> </p>
<p>Сваёй Галгофай горкаснай прайшоў я,</p>
<p>Крывавы смерч не раз у твар хвастаў,</p>
<p>Таму скажу з адкрытаю душою:</p>
<p>Жыві між нас, міф светлы пра Хрыста!</p>
<p> </p>
<p>1991</p>
<div class="endnote-block">
</div>
<!-- BOOK_END -->
<br/>
<hr/>
<br/>

Беларуская Палічка: <a href="http://knihi.com">http://knihi.com</a>       

<div id="random-block" style="float: right"></div>
<div style="clear: both;"></div>
</div>